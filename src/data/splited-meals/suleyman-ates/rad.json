{
  "rad": {
    "surahNumber": "13",
    "surahNameTr": "Ra'd Suresi",
    "ayats": [
      {
        "ayahNumber": "1",
        "ayahText": "Elif lam mim ra. Şunlar Kitabın ayetleridir; Rabbinden, sana indirilen haktır, fakat insanların çoğu inanmazlar."
      },
      {
        "ayahNumber": "2",
        "ayahText": "Allah odur ki gökleri, görebileceğiniz bir direk olmadan yükseltti, sonra Arş üzerine istiva etti (mülkünün tahtına oturdu), güneşi ve ay'ı iradesine boyun eğdirdi. Her biri, belli bir süre için akıp gitmektedir. (Yaratma) işi(ni) düzenler, ayetleri açıklar ki, Rabbinizle karşılaşacağınıza kesin olarak inanasınız."
      },
      {
        "ayahNumber": "3",
        "ayahText": "O'dur ki arzı uzattı, orada sabit dağlar ve ırmaklar var etti, orada her meyvadan iki çift (erkek-dişi) yarattı. Geceyi gündüzün üzerine örter. Şüphesiz bunda düşünen bir toplum için ayetler vardır."
      },
      {
        "ayahNumber": "4",
        "ayahText": "Arzda birbirine komşu kıt'alar, üzüm, bağları, ekinler, çatallı ve çatalsız hurmalıklar vardır; bunların hepsi bir su ile sulanır ama ürünlerini birbirinden üstün yaparız. Şüphesiz bunda, aklını kullanan bir toplum için ayetler vardır."
      },
      {
        "ayahNumber": "5",
        "ayahText": "Eğer şaşacaksan, onların şu sözlerine şaşmak lazım: \"Biz toprak olduğumuz zaman mı, biz mi yeniden yaratılacağız?\" İşte onlar, Rablerine karşı nankörlük edenlerdir. Ve Onlar, boyunlarında halkalar bulunan kimselerdir, onlar ateş halkıdır. Onlar orada sürekli kalacaklardır."
      },
      {
        "ayahNumber": "6",
        "ayahText": "Senden, iyilikten önce kötülüğü acele istiyorlar. Oysa onlardan önce benzerleri(ne nice cezalar) gelip geçti. (Niçin onlardan ibret almazlar?) Şüphesiz Rabbin, o(insa)nların zulümlerine karşı mağfiret sahibidir, fakat Rabbinin azabı da pek çetindir."
      },
      {
        "ayahNumber": "7",
        "ayahText": "İnkar edenler diyorlar ki: \"Ona Rabbinden bir ayet indirmeli değil miydi?\" Sen, ancak bir uyarıcısın, her toplumun bir yol göstericisi vardır."
      },
      {
        "ayahNumber": "8",
        "ayahText": "Allah, her dişinin neyi yüklendiğini ve Rahimlerin neyi eksiltip artırdığını bilir. Onun yanında her şey, bir miktar iledir."
      },
      {
        "ayahNumber": "9",
        "ayahText": "(O), gizliyi ve aşikareyi bilendir, büyüktür, yücedir."
      },
      {
        "ayahNumber": "10",
        "ayahText": "Aranızdan sözü gizleyen de, onu açık söyleyen de, geceleyin gizlenen de, gündüzün görünen de (O'nca) birdir."
      },
      {
        "ayahNumber": "11",
        "ayahText": "O(insa)nın önünden ve arkasından izleyen(melek)ler vardır, onu Allah'ın emrinden korurlar. Bir milet kendi durumlarını değiştirmedikçe Allah onların durumlarını değiştirmez. Allah da bir kavme kötülük istedi mi artık onu geri çevirecek yoktur. Zaten onların, O'ndan başka koruyucuları da yoktur."
      },
      {
        "ayahNumber": "12",
        "ayahText": "O'dur ki size, korku ve umud içinde şimşeği gösterir. (Yağmurla yüklü) ağır, ağır bulutlar yapar."
      },
      {
        "ayahNumber": "13",
        "ayahText": "Gök gürültüsü, övgüsüyle, melekler de korkusundan O'nu tesbih ederler. Yıldırımlar gönderir de onlarla dilediğini çarpar. Allah'ın tuzağı (cezası) pek çetin olduğu halde, onlar hala O'nun hakkında tartışmaktadırlar."
      },
      {
        "ayahNumber": "14",
        "ayahText": "Gerçek du'a, ancak O'na yapılır. O'ndan başka du'a ettikleri ise, kendilerinin hiçbir isteklerini karşılayamazlar. (Onların durumu) tıpkı ağzına gelsin diye suya avuçlarını uzatan kimse gibidir. Oysa (uzanıp suyu avuçlamadıkça su) on(un ağzın)a gelmez. İşte kafirlerin du'ası, öyle boşa gider."
      },
      {
        "ayahNumber": "15",
        "ayahText": "Göklerde ve yerde olanların hepsi, ister istemez Allh'a secde ederler. Gölgeleri de sabah akşam (uzanıp kısalarak O'na secde etmektedirler)."
      },
      {
        "ayahNumber": "16",
        "ayahText": "De ki: \"Göklerin ve yerin Rabbi kimdir?\" De ki: \"Allah!\", \"O halde, de, O'ndan başka kendilerine dahi bir fayda ve zarar veremeyen veliler mi edindiniz?\" De ki: \"Körle gören, yahut karanlıklarla aydınlık bir olur mu?\" Yoksa Allah'a, O'nun yarattığı gibi yaratan ortaklar mı buldular da, (ikisinin) yaratma(sı) onlara, benzer mi göründü? De ki: \"Her şeyin yaratıcısı Allah'tır. O, tektir, kahreden(herşeye üstün gelen)dir.\""
      },
      {
        "ayahNumber": "17",
        "ayahText": "Gökten bir su indirdi de dereler kendi ölçüsünce (o su ile) çağlayıp aktı. Sel üste çıkan köpüğü taşıdı. Süs, yahut eşya yapmak için ateşte yak(ıp erit)tikleri madenlerden de bunun gibi bir köpük (posa) vardır. Allah, hak ve batılı böyle benzetme ile anlatır. Köpük yok olup gider. İnsanlara yararlı olan ise yeryüzünde kalır. İşte Alllah, böyle güzel meseller verir."
      },
      {
        "ayahNumber": "18",
        "ayahText": "Rablerinin buyruğuna uyanlara, en güzel karşılık vardır. Ona uymayanlar ise, yeryüzünde bulunan her şey ve bunun bir misli daha kendilerinin olsa, (Allah'ın azabından kurtulmak için) onu fidye verirlerdi. Onların hesabı çok kötüdür. Varacakları yer de cehennemdir, ne kötü bir yataktır o!"
      },
      {
        "ayahNumber": "19",
        "ayahText": "Rabbinden sana indirilenin hak olduğunu bilen kimse, (bunu kabul etmeyen) kör gibi olur mu? Ancak sağduyu sahipleri öğüt alır."
      },
      {
        "ayahNumber": "20",
        "ayahText": "Onlar, Allah'ın ahdini yerine getirirler ve andlaşmayı bozmazlar."
      },
      {
        "ayahNumber": "21",
        "ayahText": "Ve onlar Allah'ın bitiştirilmesini istediği şeyi bitiştirirler. Rablerine karşı saygılı olur ve en kötü hesaptan korkarlar."
      },
      {
        "ayahNumber": "22",
        "ayahText": "Ve onlar Rablerinin yüzünü (rızasını) arzu ederek (nefsin gücüne giden şeylere) sabrederler; namazı kılarlar, kendilerine verdiğimiz rızıktan gizli ve açık olarak (hayır yoluna) harcarlar ve kötülüğü iyilikle savarlar. İşte şu yurdun sonucu onlarındır:"
      },
      {
        "ayahNumber": "23",
        "ayahText": "(Onlar) Adn cennetlerine girerler. Babalarından, eşlerinden ve çocuklarından iyi olanlar da kendileriyle beraber olur. Melekler de her kapıdan yanlarına varırlar:"
      },
      {
        "ayahNumber": "24",
        "ayahText": "Sabretmenize karşılık selam size, yurdun sonu ne güzel! (derler)."
      },
      {
        "ayahNumber": "25",
        "ayahText": "Ama Allah'a verdikleri sözü iyice pekiştirdikten sonra bozanlar ve Allah'ın bitiştirilmesini istediği şeyi kesenler ve yeryüzünde bozgunculuk yapanlar... İşte la'net onlara, yurdun kötü sonucu da onlaradır.!"
      },
      {
        "ayahNumber": "26",
        "ayahText": "Allah, dilediğine rızkı açar da, kısar da. Dünya hayatıyle sevindiler. Oysa ahiretin yanında dünya hayatı, bir geçimden ibarettir."
      },
      {
        "ayahNumber": "27",
        "ayahText": "İnkar edenler: \"Ona Rabbinden bir ayet indirilmeli değil miydi?\" diyorlar. De ki: \"Allah, dilediğini (bu tür sözlerle) saptırır. Yöneleni de kendisine iletir.\""
      },
      {
        "ayahNumber": "28",
        "ayahText": "Onlar inanan ve Allah'ı anmakla gönülleri huzur bulan kimselerdir. İyi bilin ki gönüller, ancak Allah'ı anmakla huzur bulur."
      },
      {
        "ayahNumber": "29",
        "ayahText": "İşte mutluluk ve güzel gelecek, o inanıp güzel işler yapanlarındır."
      },
      {
        "ayahNumber": "30",
        "ayahText": "Seni de böylece, kendilerinden önce nice milletler geçmiş bulunan bir millete gönderdik ki, sana vahyettiğimizi onlara okuyasın. Oysa onlar Rahman'a nankörlük ederler. De ki: \"O (Rahman), benim Rabbimdir. O'ndan başka tanrı yoktur. O'na dayandım, tevbem yalnız O'nadır.\""
      },
      {
        "ayahNumber": "31",
        "ayahText": "Eğer kendisiyle dağların yürütüldüğü, yahut arzın parçalandığı, yahut ölülerin konuşturulduğu bir Kur'an olsaydı!.. Hayır, bütün işler Allah'a aittir. İnananlar hala anlamadılar mı ki, Allah dileseydi, bütün insanları yola iletirdi? Yaptıkları işler yüzünden inkar edenlerin başlarına ani bela(lar) gelmeğe devam edecek, yahut yurtlarının yakınına konacak (yahut sen onların yurtlarının yakınına konacaksın), Allah'ın va'di gelinceye kadar bu böyle sürüp gidecektir. Allah sözünden caymaz."
      },
      {
        "ayahNumber": "32",
        "ayahText": "Senden önceki peygamberlerle alay edildi de inkar edenlere bir süre meydan verdim, sonra onları yakaladım. Cezam nasılmış, (gördüler)!"
      },
      {
        "ayahNumber": "33",
        "ayahText": "Her nefsin yaptığı işin başında duran, (hiçbir şeyden haberi olmayanla bir olur) mu? Onlar Allah'a ortaklar koştular. De ki: \"Onları isimlendirin (nitelendirin bakalım tapılmağa değer bir yanları var mı?) Yoksa siz Allah'ın, yeryüzünde bilmediği bir şeyi mi Kendisine haber veriyorsunuz? Yoksa boş söz mü söylüyorsunuz? Hayır, inkar edenlere tuzakları süslü gösterildi. (Hak) yoldan çıkarıldılar. Allah kimi şaşırtırsa artık ona yol gösteren olmaz!"
      },
      {
        "ayahNumber": "34",
        "ayahText": "Dünya hayatında onlar için azab vardır, ahiret azabı ise daha zordur. Onları Allah(ın azabın)dan koruyacak kimse de yoktur."
      },
      {
        "ayahNumber": "35",
        "ayahText": "(Allah'ın emirlerine karşı gelmekten) Korunanlara va'dedilen cennetin durumu şöyledir: Altından ırmaklar akar; yemişi de süreklidir, gölgesi de. İşte korunanların sonu budur. İnkar edenlerin sonu da ateştir."
      },
      {
        "ayahNumber": "36",
        "ayahText": "Kendilerine Kitap verdiğimiz kimseler, sana indirilene sevinirler. Fakat kabilelerden onun bir kısmını inkar edenler vardır. De ki: \"Bana, yalnız Allah'a kulluk etmem ve O'na hiçbir şeyi ortak koşmamam emredildi. Ben (insanları) O'na da'vet ederim, dönüşüm de O'nadır.\""
      },
      {
        "ayahNumber": "37",
        "ayahText": "Ve işte biz onu, Arapça bir hüküm (hikmet gereğince hükmeden bir Kitap) olarak indirdik. Eğer sana gelen bu ilimden sonra onların keyiflerine uyarsan, artık seni Allah'tan kurtaracak ne bir veli ne de koruyucu olmaz."
      },
      {
        "ayahNumber": "38",
        "ayahText": "Andolsun, biz senden önce de elçiler gönderdik, onlara da eşler ve çocuklar verdik. Allah'ın izni olmadan hiçbir elçi, bir ayet (mu'cize) getiremezdi. Her sürenin bir yazısı vardır (herşeyin zamanı yazılıp tesbit edilmiştir)."
      },
      {
        "ayahNumber": "39",
        "ayahText": "Allah, dilediğini siler, (dilediğini) bırakır. Ana Kitap O'nun yanındadır."
      },
      {
        "ayahNumber": "40",
        "ayahText": "Ya onları uyardığımız şeylerin bir kısmını sana gösteririz, ya da (bundan önce) senin canını alırız (fark etmez). Sana düşen, sadece duyurmaktır. Hesap görmek bize düşer."
      },
      {
        "ayahNumber": "41",
        "ayahText": "Bizim o toprağa gelip nasıl onu, uçlarından eksilttiğimizi görmediler mi? Hüküm veren Allah'tır. O'nun hükmünün ardına düşüp onu iptal edecek yoktur. O, hesabı çabuk görendir."
      },
      {
        "ayahNumber": "42",
        "ayahText": "Onlardan öncekiler de tuzak kurmuştu. Fakat bütün tuzaklar, (tedbirler) Allah'ındır. (Allah'ın tedbiri, onların tuzaklarını bozar. O), her canın ne kazandığını (ne yaptığını) bilir. Kafirler de, bu yurdun sonunun kimin olacağını bileceklerdir!"
      },
      {
        "ayahNumber": "43",
        "ayahText": "İnkar edenler: \"Sen gönderilmiş bir elçi değilsin!\" diyorlar. De ki: \"Benimle sizin aranızda Allah'ın ve yanında Kitap bilgisi bulunanların şahid olması yeter."
      }
    ]
  }
}