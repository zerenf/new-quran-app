{
  "kalem": {
    "surahNumber": "68",
    "surahNameTr": "Kalem Suresi",
    "ayats": [
      {
        "ayahNumber": "1",
        "ayahText": "Nûn, Kaleme ve yazdıklarına andolsun."
      },
      {
        "ayahNumber": "2",
        "ayahText": "Sen Rabbinin nimetiyle mecnun değilsin."
      },
      {
        "ayahNumber": "3",
        "ayahText": "Kuşkusuz senin için tükenmez bir ecir var."
      },
      {
        "ayahNumber": "4",
        "ayahText": "Sen elbette yüce bir ahlak üzeresin."
      },
      {
        "ayahNumber": "5",
        "ayahText": "Sen de göreceksin, onlar da görecek."
      },
      {
        "ayahNumber": "6",
        "ayahText": "Hanginizde imiş o fitne ve cinnet."
      },
      {
        "ayahNumber": "7",
        "ayahText": "Doğrusu Rabbin, yolundan sapanı en iyi bilendir. Hidayete ereni de en iyi bilen O'dur."
      },
      {
        "ayahNumber": "8",
        "ayahText": "O halde, yalanlayıcılara itaat etme."
      },
      {
        "ayahNumber": "9",
        "ayahText": "Onlar istediler ki yumuşak davranasın da onlar da sana yumuşak davransınlar."
      },
      {
        "ayahNumber": "10",
        "ayahText": "Şunların hiçbirine boyun eğme: Yemin edip duran aşağılık,"
      },
      {
        "ayahNumber": "11",
        "ayahText": "Daima kusur arayıp kınayan, hep lâf götürüp getiren,"
      },
      {
        "ayahNumber": "12",
        "ayahText": "Hayra engel olan, saldırgan, günahkâr,"
      },
      {
        "ayahNumber": "13",
        "ayahText": "Kaba ve haşin, sonra da kötülükle damgalı,"
      },
      {
        "ayahNumber": "14",
        "ayahText": "Mal ve oğulları var diye (böyle davranır)."
      },
      {
        "ayahNumber": "15",
        "ayahText": "Kendisine âyetlerimiz okunduğunda: \"Eskilerin masalları\" der."
      },
      {
        "ayahNumber": "16",
        "ayahText": "Yakında biz onu hortumunun (burnunun) üzerinden damgalayacağız."
      },
      {
        "ayahNumber": "17",
        "ayahText": "Biz onlara da belâ verdik, bahçe sahiplerine verdiğimiz gibi. Hani onlar sabah olunca bahçeyi mutlaka devşireceklerine yemin etmişlerdi."
      },
      {
        "ayahNumber": "18",
        "ayahText": "İstisna da etmiyorlardı (\"inşaallah\" demiyorlardı)."
      },
      {
        "ayahNumber": "19",
        "ayahText": "Fakat onlar uyurken dolaşıcı bir belâ onu sardı da,"
      },
      {
        "ayahNumber": "20",
        "ayahText": "Bahçe simsiyah kesiliverdi."
      },
      {
        "ayahNumber": "21",
        "ayahText": "Derken sabahleyin birbirlerine seslendiler:"
      },
      {
        "ayahNumber": "22",
        "ayahText": "\"Haydi, devşirecekseniz erkenden ekininize gidin\" diye."
      },
      {
        "ayahNumber": "23",
        "ayahText": "Derken fırladılar, aralarında fısıldaşıyorlardı."
      },
      {
        "ayahNumber": "24",
        "ayahText": "\"Sakın bugün hiçbir yoksul bahçeye girip yanınıza sokulmasın\" diyorlardı."
      },
      {
        "ayahNumber": "25",
        "ayahText": "(Zanlarınca yoksulları) engellemeye güçleri yeterek erkenden gittiler."
      },
      {
        "ayahNumber": "26",
        "ayahText": "Fakat bahçeyi gördüklerinde: \"Biz herhalde yanlış gelmişiz\" dediler."
      },
      {
        "ayahNumber": "27",
        "ayahText": "\"Yok, biz mahrum edilmişiz.\" (dediler)."
      },
      {
        "ayahNumber": "28",
        "ayahText": "İçlerinde en makul olanı şöyle dedi: \"Ben size Rabbinizi tesbih etsenize dememiş miydim?\""
      },
      {
        "ayahNumber": "29",
        "ayahText": "\"Rabbimizi tesbih ederiz, doğrusu biz zalimler imişiz.\" (dediler)."
      },
      {
        "ayahNumber": "30",
        "ayahText": "Ardından suçu birbirlerine yüklemeye başladılar."
      },
      {
        "ayahNumber": "31",
        "ayahText": "Yazıklar olsun bize, dediler, biz azgınlarmışız."
      },
      {
        "ayahNumber": "32",
        "ayahText": "Ola ki Rabbimiz bize onun yerine daha hayırlısını verir. Biz Rabbimize yönelir, ondan umarız."
      },
      {
        "ayahNumber": "33",
        "ayahText": "İşte azap böyledir. Elbette ahiret azabı daha büyüktür. Fakat bilselerdi."
      },
      {
        "ayahNumber": "34",
        "ayahText": "Kuşkusuz korunanlar için de, Rableri katında nimetleri bol bahçeler vardır."
      },
      {
        "ayahNumber": "35",
        "ayahText": "Öyle ya, teslimiyet gösterenleri suçlular gibi tutar mıyız hiç?"
      },
      {
        "ayahNumber": "36",
        "ayahText": "Neyiniz var, nasıl hüküm veriyorsunuz?"
      },
      {
        "ayahNumber": "37",
        "ayahText": "Yoksa size ait bir kitap var da onda mı okuyorsunuz?"
      },
      {
        "ayahNumber": "38",
        "ayahText": "O kitapta, \"beğendiğiniz her şey sizindir\" diye mi yazılı?"
      },
      {
        "ayahNumber": "39",
        "ayahText": "Yoksa, \"ne hükmederseniz mutlaka sizindir\" diye sizin lehinize olarak tarafımızdan verilmiş, kıyamet gününe kadar geçerli kesin sözler mi var?"
      },
      {
        "ayahNumber": "40",
        "ayahText": "Sor bakalım onlara, içlerinden ona kefil hangisi?"
      },
      {
        "ayahNumber": "41",
        "ayahText": "Yoksa ortakları mı var onların? Doğru iseler ortaklarını getirsinler."
      },
      {
        "ayahNumber": "42",
        "ayahText": "O gün işler zorlaşır ve secdeye davet edilirler. Fakat güç yetiremezler."
      },
      {
        "ayahNumber": "43",
        "ayahText": "Gözleri düşük bir halde kendilerini bir zillet kaplar. Oysa onlar sapasağlam iken de secdeye davet ediliyorlardı."
      },
      {
        "ayahNumber": "44",
        "ayahText": "Bu sözü yalanlayanı bana bırak. Onları bilmedikleri yönden derece derece azaba yaklaştıracağız."
      },
      {
        "ayahNumber": "45",
        "ayahText": "Onlara mühlet veriyorum. Doğrusu benim tuzağım sağlamdır."
      },
      {
        "ayahNumber": "46",
        "ayahText": "Yoksa onlardan bir ücret istiyorsun da bu yüzden onlar ağır bir borç altında mı kalıyorlar?"
      },
      {
        "ayahNumber": "47",
        "ayahText": "Yoksa gayb onların yanlarında da onlar mı yazıyorlar?"
      },
      {
        "ayahNumber": "48",
        "ayahText": "Rabbinin hükmüne sabret, balık sahibi gibi olma. Hani o öfkeye boğulmuş da nida etmişti."
      },
      {
        "ayahNumber": "49",
        "ayahText": "Rabbinden bir nimet yetişmiş olmasaydı, elbette kınanacak bir halde ıssız bir diyara atılacaktı."
      },
      {
        "ayahNumber": "50",
        "ayahText": "Fakat Rabbi onu seçti de iyilerden kıldı."
      },
      {
        "ayahNumber": "51",
        "ayahText": "O kafirler Kur'ân'ı işittikleri zaman neredeyse seni gözleri ile devireceklerdi. Bir de durmuşlar \"o bir deli\" diyorlar."
      },
      {
        "ayahNumber": "52",
        "ayahText": "Halbuki o âlemler için bir öğüttür."
      }
    ]
  }
}