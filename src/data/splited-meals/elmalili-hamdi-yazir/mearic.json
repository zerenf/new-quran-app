{
  "mearic": {
    "surahNumber": "70",
    "surahNameTr": "Meâric Suresi",
    "ayats": [
      {
        "ayahNumber": "1",
        "ayahText": "Bir isteyen, olacak azabı istedi."
      },
      {
        "ayahNumber": "2",
        "ayahText": "Kâfirler için onu savacak yok."
      },
      {
        "ayahNumber": "3",
        "ayahText": "O, derece ve makamların sahibi Allah'tandır."
      },
      {
        "ayahNumber": "4",
        "ayahText": "Melekler ve Ruh miktarı ellibin yıl süren bir gün içinde ona çıkar."
      },
      {
        "ayahNumber": "5",
        "ayahText": "O halde güzel bir sabır ile sabret."
      },
      {
        "ayahNumber": "6",
        "ayahText": "Çünkü onlar onu uzak görürler."
      },
      {
        "ayahNumber": "7",
        "ayahText": "Biz ise onu yakın görüyoruz."
      },
      {
        "ayahNumber": "8",
        "ayahText": "O gün gök erimiş bir maden gibi olur."
      },
      {
        "ayahNumber": "9",
        "ayahText": "Dağlar da atılmış renkli yün gibi olur."
      },
      {
        "ayahNumber": "10",
        "ayahText": "Dost dostun halini soramaz."
      },
      {
        "ayahNumber": "11",
        "ayahText": "Birbirlerine gösterilirler. Suçlu o günün azabından kurtulmak için fidye vermek ister; oğullarını,"
      },
      {
        "ayahNumber": "12",
        "ayahText": "Eşini ve kardeşini,"
      },
      {
        "ayahNumber": "13",
        "ayahText": "Kendisini barındıran, içinde yetiştiği tüm ailesini,"
      },
      {
        "ayahNumber": "14",
        "ayahText": "Ve yeryüzünde bulunanların hepsini ki, tek kendini kurtarabilsin."
      },
      {
        "ayahNumber": "15",
        "ayahText": "Hayır, o alevlenen bir ateştir."
      },
      {
        "ayahNumber": "16",
        "ayahText": "Derileri kavurur, soyar."
      },
      {
        "ayahNumber": "17",
        "ayahText": "Çağırır, sırtını dönüp gideni,"
      },
      {
        "ayahNumber": "18",
        "ayahText": "Mal toplayıp kasada yığanı,"
      },
      {
        "ayahNumber": "19",
        "ayahText": "Doğrusu insan dayanıksız ve huysuz yaratılmıştır."
      },
      {
        "ayahNumber": "20",
        "ayahText": "Kendisine kötülük dokundu mu sızlanır."
      },
      {
        "ayahNumber": "21",
        "ayahText": "Kendisine hayır dokundu mu cimrilik eder."
      },
      {
        "ayahNumber": "22",
        "ayahText": "Ancak namaz kılanlar bunun dışındadır."
      },
      {
        "ayahNumber": "23",
        "ayahText": "Onlar ki namazlarını sürekli kılarlar."
      },
      {
        "ayahNumber": "24",
        "ayahText": "Onların mallarında belli bir hak vardır,"
      },
      {
        "ayahNumber": "25",
        "ayahText": "Hem isteyen için, hem de istemekten utanan yoksul için."
      },
      {
        "ayahNumber": "26",
        "ayahText": "Onlar ki ceza gününü tasdik ederler."
      },
      {
        "ayahNumber": "27",
        "ayahText": "Rablerinin azabından korkarlar."
      },
      {
        "ayahNumber": "28",
        "ayahText": "Çünkü Rablerinin azabından emin olunmaz."
      },
      {
        "ayahNumber": "29",
        "ayahText": "Onlar ki ırzlarını korurlar."
      },
      {
        "ayahNumber": "30",
        "ayahText": "Ancak zevcelerine ve cariyelerine karşı hariç. Çünkü onlara yaklaştıklarında kınanmazlar."
      },
      {
        "ayahNumber": "31",
        "ayahText": "Bundan ötesini isteyenler, var ya işte onlar haddi aşanlardır."
      },
      {
        "ayahNumber": "32",
        "ayahText": "Onlar emanetlerini ve ahitlerini gözetirler."
      },
      {
        "ayahNumber": "33",
        "ayahText": "Şahitliklerinde dürüsttürler."
      },
      {
        "ayahNumber": "34",
        "ayahText": "Namazlarına devam ederler."
      },
      {
        "ayahNumber": "35",
        "ayahText": "İşte bunlar cennetlerde ağırlanırlar."
      },
      {
        "ayahNumber": "36",
        "ayahText": "Şimdi ne oluyor o inkâr edenlere ki, sana doğru boyunlarını uzatarak koşuyorlar:"
      },
      {
        "ayahNumber": "37",
        "ayahText": "Sağdan ve soldan bölük bölük."
      },
      {
        "ayahNumber": "38",
        "ayahText": "Onlardan herbiri, bir nimet cennetine sokulacağını mı umuyor?"
      },
      {
        "ayahNumber": "39",
        "ayahText": "Hayır, biz onları bildikleri şeyden yarattık."
      },
      {
        "ayahNumber": "40",
        "ayahText": "Artık o doğuların ve batıların Rabbine yemine ne gerek, elbette bizim gücümüz yeter."
      },
      {
        "ayahNumber": "41",
        "ayahText": "Onları kendilerinden daha hayırlı olanlarla değiştirebiliriz ve bizim önümüze geçilmez."
      },
      {
        "ayahNumber": "42",
        "ayahText": "O halde bırak onları, kendilerine vaad edilen günlerine kavuşuncaya kadar dalıp oynayadursunlar."
      },
      {
        "ayahNumber": "43",
        "ayahText": "O gün kabirlerden hızlı hızlı çıkacaklar, sanki putlara gidiyorlarmış gibi fırlayacaklar."
      },
      {
        "ayahNumber": "44",
        "ayahText": "Gözleri düşük, kendilerini bir alçaklık saracak da saracak. İşte onlara vaad edilen gün, o gündür."
      }
    ]
  }
}