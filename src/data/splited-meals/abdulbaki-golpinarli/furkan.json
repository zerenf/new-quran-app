{
  "furkan": {
    "surahNumber": "25",
    "surahNameTr": "Furkân Suresi",
    "ayats": [
      {
        "ayahNumber": "1",
        "ayahText": "Ne yücedir şanı, Furkan'ı alemleri korkutmak üzere kuluna indirenin."
      },
      {
        "ayahNumber": "2",
        "ayahText": "Öyle bir mabuttur ki onundur saltanatı ve tedbiri göklerin ve yeryüzünün ve hiçbir kimseyi evlat edinmez, saltanat ve tasarrufta ortağı yoktur ve her şeyi yaratmıştır da mukadderatı takdir etmiştir."
      },
      {
        "ayahNumber": "3",
        "ayahText": "Onu bırakıp da o çeşit tanrılar kabul etmişlerdir ki onlar, hiçbir şey yaratamazlar ve kendileri yaratılmıştır zaten ve kendilerinden bile bir zararı defedemezler, kendilerine bile bir fayda veremezler, ne öldürmeye güçleri yeter, ne yaşatmaya, ne de ölüleri diriltip kabirden çıkarmaya."
      },
      {
        "ayahNumber": "4",
        "ayahText": "Ve kafir olanlar, bu dediler, ancak kendi uydurması ve bu hususta ona bir topluluk da yardım etmiştir; gerçekten de zulmettiler onlar ve yalan söylediler."
      },
      {
        "ayahNumber": "5",
        "ayahText": "Ve bunlar, evvelce gelip geçmiş olanlara dair masallar, onları başkasına yazdırıyor, sabahakşam ona okunup duruyor dediler."
      },
      {
        "ayahNumber": "6",
        "ayahText": "De ki: Onu, göklerde ve yeryüzünde gizli olanları bilen indirdi; şüphe yok ki o, suçları örter, rahimdir."
      },
      {
        "ayahNumber": "7",
        "ayahText": "Ve bu ne çeşit peygamber dediler, yemek yiyor, sokaklarda geziyor; ona bir melek indirilseydi de yanında bir korkutucu olsaydı ya;"
      },
      {
        "ayahNumber": "8",
        "ayahText": "Yahut ona bir define verilmeliydi, yahut da bir bahçesi olmalıydı da orada biten şeyleri yemeliydi ve zalimler, siz dediler, ancak büyülenmiş bir adama uyuyorsunuz."
      },
      {
        "ayahNumber": "9",
        "ayahText": "Bak da gör, senin için ne çeşit örnekler getirdi onlar da saptılar doğru yoldan ve artık gerçeğe varmak için hiçbir yol bulamaz onlar."
      },
      {
        "ayahNumber": "10",
        "ayahText": "Ne yücedir şanı ki dilerse bunlardan daha da hayırlı cennetler verir sana, kıyılarından ırmaklar akar ve köşkler kurar senin için."
      },
      {
        "ayahNumber": "11",
        "ayahText": "Hatta onlar, kıyameti de yalanladılar ve biz, kıyameti yalanlayana, alevalev yanan ateşi hazırladık."
      },
      {
        "ayahNumber": "12",
        "ayahText": "Ateş, onları ta uzaktan gördü mü duyacak onlar, ateşin şiddetli kızgınlığını ve harılharıl yanarken çıkardığı sesi."
      },
      {
        "ayahNumber": "13",
        "ayahText": "Elleri, boyunlarına zincirlerle bağlanarak ateşin dar bir yerine atıldıkları zaman da helak olduk, bittik diye bağrışacaklar."
      },
      {
        "ayahNumber": "14",
        "ayahText": "Bugün, bittik, helak olduk diye bir kere bağırmayın, birçok kere bağırın bittik, helak olduk diye."
      },
      {
        "ayahNumber": "15",
        "ayahText": "De ki: Bu mu daha hayırlıdır, yoksa çekinenlere vaadedilen ebedilik cenneti mi? Bu, onlara bir mükafattır ve dönüp varacakları yer."
      },
      {
        "ayahNumber": "16",
        "ayahText": "Diledikleri gibi ebedilik, onlarındır orada; bu, yerine getirilmesi istenen ve getirilecek olan bir vaadidir Rabbinin."
      },
      {
        "ayahNumber": "17",
        "ayahText": "O gün, onları da, Allah'tan başka kulluk ettiklerini de toplayacak da siz misiniz diyecek, kullarımı doğru yoldan saptıranlar, yoksa onlar mı doğru yoldan sapıttılar?"
      },
      {
        "ayahNumber": "18",
        "ayahText": "Diyecekler ki: Tenzih ederiz seni, senden başka dost ve yardımcı kabul etmek bize yaraşmaz; fakat sen, onları da, atalarını da nimetler vererek yaşattın, sonunda seni anmayı unuttular ve helake müstahak bir topluluk oldular."
      },
      {
        "ayahNumber": "19",
        "ayahText": "Gerçekten de söylediklerinizi reddedip yalanlar sizi ve sizden ne azabı gidermeye güçleri yeter, ne size yardıma kudretleri var. Ve sizden kim zulmederse ona. büyük bir azap tattırırız."
      },
      {
        "ayahNumber": "20",
        "ayahText": "Senden önce de peygamberlerden hiçbirini yollamadık ki onlar, yemek yememiş, sokaklarda gezmemiş olsunlar ve biz, sizin bir kısmınızı, bir kısmınızla denedik, bakalım dayanacak mısınız? Ve Rabbin, her şeyi görür."
      },
      {
        "ayahNumber": "21",
        "ayahText": "Bize ulaşacaklarını ummayanlar, bize melekler inmeliydi, yahut da Rabbimizi görmeliydik dediler. Andolsun ki onlar, kendi kendilerine ululanmadalar ve büyük bir azgınlığa ve inada düşmedeler."
      },
      {
        "ayahNumber": "22",
        "ayahText": "Melekleri görecekleri gün, mücrimlere hiçbir müjde yok ve melekler, müjde sözü bile mücrimlere haram diyecekler."
      },
      {
        "ayahNumber": "23",
        "ayahText": "Ne yaptılarsa hepsini ele aldık da zerreler haline getirip dağıttık."
      },
      {
        "ayahNumber": "24",
        "ayahText": "Cennet ehli, o gün, en hayırlı bir yurttadır, en güzel bir dinlenme yerinde."
      },
      {
        "ayahNumber": "25",
        "ayahText": "Ve o gün, gök yarılıp beyaz bir bulutla örtülecek ve melekler, boyuna indirilecek."
      },
      {
        "ayahNumber": "26",
        "ayahText": "O gün, saltanat ve tasarruf, gerçekten de rahmanındır ve kafirlere, çok güç bir gündür o."
      },
      {
        "ayahNumber": "27",
        "ayahText": "O gün zalim, ellerini ısırıp duracak da ne olurdu diyecek, ben de Peygamberle aynı yolu tutsaydım."
      },
      {
        "ayahNumber": "28",
        "ayahText": "Yazıklar olsun bana, ne olurdu filanı dost edinmeseydim."
      },
      {
        "ayahNumber": "29",
        "ayahText": "Andolsun beni Kur'an'dan saptıran, hem de bana tebliğ edildikten sonra saptıran odur; ve Şeytan, insanı yardımcısız, horhakir bir halde bırakıverir."
      },
      {
        "ayahNumber": "30",
        "ayahText": "Ve Peygamber, ya Rabbi dedi, bu kavmim, şu Kur'an'ı ihmal etti, terkedilmiş bir hale getirdi."
      },
      {
        "ayahNumber": "31",
        "ayahText": "Ve biz böylece her peygambere, mücrimlerden düşmanlar halkettik ve doğru yolu göstermek için de Rabbin yeter sana, yardım etmek için de."
      },
      {
        "ayahNumber": "32",
        "ayahText": "Kafir olanlar, ona Kur'an dediler, birden ve toplu olarak indirilseydi ya. Biz, onu, gönlüne iyice yerleştirmen için böyle indirdik ve onu ayetayet ayırdık, birbiri ardınca indirdik."
      },
      {
        "ayahNumber": "33",
        "ayahText": "Onlar, sana bir örnek getirdiler mi biz, gerçek olarak ve daha da güzel bir açıklıkla bir örnek veririz sana."
      },
      {
        "ayahNumber": "34",
        "ayahText": "Yüzüstü sürünerek cehennemde haşredilenlerin yerleri de en kötü yerdir, yolları da en sapık yol."
      },
      {
        "ayahNumber": "35",
        "ayahText": "Andolsun ki biz Musa'ya kitap verdik ve kardeşi Harun'u, ona vezir ettik."
      },
      {
        "ayahNumber": "36",
        "ayahText": "Derken delillerimizi yalanlayan topluluğa gidin dedik, sonucu, onları tamamıyla helak ettik."
      },
      {
        "ayahNumber": "37",
        "ayahText": "Nuh kavmini de, peygamberleri yalanladıkları zaman, sulara boğduk ve insanlara ibret olacak bir hale getirdik ve zalimlere, elemli bir azap hazırladık."
      },
      {
        "ayahNumber": "38",
        "ayahText": "Âd'ı da helak ettik, Semud'u da, Ress ashabını da ve bunların arasında daha birçok soyları da."
      },
      {
        "ayahNumber": "39",
        "ayahText": "Hepsine de örnekler getirdik, hepsini de kırıp geçirdik."
      },
      {
        "ayahNumber": "40",
        "ayahText": "Andolsun ki onlar, uğramışlardır kötü bir yağmur yağdırılan o şehre, onu olsun görmüyorlar mı? Görüyorlar, fakat onlar, ölümden sonra dirileceklerini ummuyorlar."
      },
      {
        "ayahNumber": "41",
        "ayahText": "Seni, gördükleri zaman da Allah bunu mu peygamber olarak gönderdi diye alaya alıyorlar."
      },
      {
        "ayahNumber": "42",
        "ayahText": "Kulluklarında sebat etmeseydik neredeyse bizi de mabutlarımızdan saptıracaktı derler ve yakında, azabı gördüler mi, bilecekler onlar, kimin yolu, daha yabanda."
      },
      {
        "ayahNumber": "43",
        "ayahText": "Gördün mü dileğini mabut yapanı? Sen mi koruyucu olacaksın ona?"
      },
      {
        "ayahNumber": "44",
        "ayahText": "Yoksa çokları dinlerler ve akıllarını başlarına alırlar mı sanıyorsun? Onlar, ancak hayvanlara benzerler, hatta yol yordam bakımından hayvandan da sapıktır onlar."
      },
      {
        "ayahNumber": "45",
        "ayahText": "Rabbinin işini görmedin mi? Nasıl da gölgeyi uzattı, dileseydi onu sakin eder, uzatıp kısaltmazdı; elbette, sonra güneşi, delil ettik gölgeye."
      },
      {
        "ayahNumber": "46",
        "ayahText": "Sonra da onu yavaşyavaş, gizlice kendimize çekip aldık."
      },
      {
        "ayahNumber": "47",
        "ayahText": "Ve öyle bir mabuttur o ki geceyi bir libas olarak yarattı size, uykuyu, bir dinlenme zamanı olarak ve gündüzü de, adeta yeni bir hayat olarak halketti."
      },
      {
        "ayahNumber": "48",
        "ayahText": "Ve öyle bir mabuttur o ki rahmetinden önce bir müjde olarak rüzgarları göndermiştir ve biz, gökten tertemiz bir su olan yağmuru yağdırmadayız."
      },
      {
        "ayahNumber": "49",
        "ayahText": "Onunla ölü şehri diriltelim, yarattığımız hayvanları ve insanların çoğunu suya kandıralım diye."
      },
      {
        "ayahNumber": "50",
        "ayahText": "Ve andolsun ki biz onu, bulundukları yerlere akıttık düşünüp ibret alsınlar diye, fakat insanların çoğu, ibret almaya yanaşmadı, nankör olup gitti."
      },
      {
        "ayahNumber": "51",
        "ayahText": "Ve dileseydik her şehre, bir korkutucu gönderirdik."
      },
      {
        "ayahNumber": "52",
        "ayahText": "Artık kafirlere itaat etme ve onlara adamakıllı savaş."
      },
      {
        "ayahNumber": "53",
        "ayahText": "Ve öyle bir mabuttur o ki iki denizi akıtmıştır; bu, tatlı ve içilecek sudur ve şu, tuzlu ve acı su ve aralarında da bir sınır, birbirlerine karışmalarına imkan bulunmayan bir engel halk etmiştir."
      },
      {
        "ayahNumber": "54",
        "ayahText": "Ve öyle bir mabuttur o ki bir katre sudan insanı yaratmış ve ona anababa tarafından soysop, karıkoca tarafından akRabalık vermiştir ve Rabbinin, her şeye gücü yeter."
      },
      {
        "ayahNumber": "55",
        "ayahText": "Allah'ı bırakıp da kendilerine ne bir faydası, ne bir zararı dokunan şeylere kulluk ederler ve insan, Rabbine karşı Şeytan'a yardımcıdır."
      },
      {
        "ayahNumber": "56",
        "ayahText": "Ve biz seni, ancak müjdeci ve korkutucu olarak gönderdik."
      },
      {
        "ayahNumber": "57",
        "ayahText": "De ki: Ben, Kur'an'ı tebliğ ettiğimden dolayı sizden bir ücret istemiyorum, ancak yolunu Rabbine doğrultan adamlar istiyorum."
      },
      {
        "ayahNumber": "58",
        "ayahText": "Ve dayan o daimi diriye ki hiç ölmez ve ona hamd ederek şanını tenzih et ve kullarının suçlarından haberdar olması yeter."
      },
      {
        "ayahNumber": "59",
        "ayahText": "Öyle bir mabuttur ki gökleri ve yeryüzünü ve ne varsa ikisinin arasında hepsini altı günde yaratmıştır da sonra arşa hakim ve mutasarrıf olmuştur, rahmandır, artık haberi olana sor bunu."
      },
      {
        "ayahNumber": "60",
        "ayahText": "Onlara, secde edin rahmana dendi mi, rahman da nedir ki derler, bize emrettiğine mi secde edeceğiz? Ve bu, ancak uzaklaşmalarını arttırır."
      },
      {
        "ayahNumber": "61",
        "ayahText": "Ne yücedir şanı gökte burçlar yaratanın ve orada bir ışık ve aydınlatıcı bir ay halk edenin."
      },
      {
        "ayahNumber": "62",
        "ayahText": "Ve öyle bir mabuttur o ki anıp ibret almaya niyetlenen, yahut şükretmeyi dileyen kimse için geceyi ve gündüzü birbiri ardınca gelmek üzere halketmiştir."
      },
      {
        "ayahNumber": "63",
        "ayahText": "Ve rahmanın kulları, öylesine kullardır ki yeryüzünde gönül alçaklığıyla yürürler ve bilgisizler, onlara söz söyleyince sağlık, esenlik size diye cevap verirler."
      },
      {
        "ayahNumber": "64",
        "ayahText": "Ve öyle kişilerdir onlar ki, gecelerini Rablerine secde ederek, onun tapısında kıyamda bulunarak geçirirler."
      },
      {
        "ayahNumber": "65",
        "ayahText": "Ve öyle kişilerdir onlar ki Rabbimiz derler, savuştur cehennem azabını bizden; şüphe yok ki onun azabı daimidir."
      },
      {
        "ayahNumber": "66",
        "ayahText": "Gerçekten de orası, karar edilecek ne kötü yerdir, durulacak ne kötü yurt."
      },
      {
        "ayahNumber": "67",
        "ayahText": "Ve öyle kişilerdir onlar ki yoksullara bir şey verince ne israf ederler, ne de az verirler, ikisinin ortasını bulurlar."
      },
      {
        "ayahNumber": "68",
        "ayahText": "Ve öyle kişilerdir onlar ki Allah'la beraber başka bir mabuda kulluk etmezler ve haklı olmadıkça Allah'ın haram ettiği bir cana kıyıp kimseyi öldürmezler ve zina etmezler ve kim, bunları yaparsa cezaya düşer."
      },
      {
        "ayahNumber": "69",
        "ayahText": "Kıyamet günündeyse azabı katkat arttırılır ve horhakir bir halde, ebedi olarak azapta kalır."
      },
      {
        "ayahNumber": "70",
        "ayahText": "Ancak tövbe edip inanan ve iyi işler işleyen müstesna. O çeşit kişilerdir ki Allah, kötülüklerini iyiliklere tebdil eder onların ve Allah, suçları örter, rahimdir."
      },
      {
        "ayahNumber": "71",
        "ayahText": "Kim tövbe eder ve iyi işlerde bulunursa şüphe yok ki o, Allah'a, tövbesi kabul edilmiş olarak döner."
      },
      {
        "ayahNumber": "72",
        "ayahText": "Ve öyle kişilerdir onlar ki yalan yere tanıklıkta bulunmazlar ve suç yapılan bir yere uğrarlarsa oradan, suç yapmadan ve yapılan suça razı olmadan geçip giderler."
      },
      {
        "ayahNumber": "73",
        "ayahText": "Ve öyle kişilerdir onlar ki Rablerinin delilleri anıldığı ve Kur'an okunduğu zaman, sağır bir halde ve körü körüne yerlere kapanmazlar."
      },
      {
        "ayahNumber": "74",
        "ayahText": "Ve öyle kişilerdir onlar ki Rabbimiz derler, eşlerimizden, soylarımızdan, gözlerimizi aydınlatacak kişiler ihsan et bize ve bizi, çekinenlere rehber kıl."
      },
      {
        "ayahNumber": "75",
        "ayahText": "Onlar, sabrettiklerinden dolayı, cennetin yüce dereceleriyle mükafatlandırılır ve melekler, onlarla, sağlık, esenlik size diye buluşurlar."
      },
      {
        "ayahNumber": "76",
        "ayahText": "Orada ebedi kalırlar; orası, karar edilecek ne güzel bir yerdir, durulup kalınacak ne güzel bir yurt."
      },
      {
        "ayahNumber": "77",
        "ayahText": "De ki: Sizi imana davet etmeseydi ne değeriniz olabilirdi Rabbimin katında; ama siz gerçekten de yalanladınız tebliğ edilenleri, artık azaplandırmak gerekmekte sizi."
      }
    ]
  }
}