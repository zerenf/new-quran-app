{
  "suara": {
    "surahNumber": "26",
    "surahNameTr": "Şuarâ Suresi",
    "ayats": [
      {
        "ayahNumber": "1",
        "ayahText": "Ta sin mim."
      },
      {
        "ayahNumber": "2",
        "ayahText": "Bunlardır gerçekle batılı açıklayan kitabın ayetleri."
      },
      {
        "ayahNumber": "3",
        "ayahText": "Kendine kıyacaksın inanmıyorlar diye adeta."
      },
      {
        "ayahNumber": "4",
        "ayahText": "Dileseydik gökten bir delil indirirdik onlara, onun karşısında başlarını eğerlerdi, kalakalırlardı."
      },
      {
        "ayahNumber": "5",
        "ayahText": "Rahman katından, Kur'an'ın yeni bir ayeti indi mi, hemen yüz çevirirler ondan."
      },
      {
        "ayahNumber": "6",
        "ayahText": "Gerçekten de yalanladılar, artık yakında alay ettikleri şeyin haberleri gelip çatacak onlara."
      },
      {
        "ayahNumber": "7",
        "ayahText": "Bakmazlar mı yeryüzüne, nice güzelim nebatlar bitirdik çifterçifter orada."
      },
      {
        "ayahNumber": "8",
        "ayahText": "Bunda bir delil var elbette ve çoğu inanmaz gene de."
      },
      {
        "ayahNumber": "9",
        "ayahText": "Ve şüphe yok ki Rabbin, elbette üstündür, rahimdir."
      },
      {
        "ayahNumber": "10",
        "ayahText": "An o zamanı ki hani Rabbin, Musa'ya, git zalimler topluluğuna diye nida etmişti,"
      },
      {
        "ayahNumber": "11",
        "ayahText": "Firavun'un kavmine, hala mı çekinmeyecekler?"
      },
      {
        "ayahNumber": "12",
        "ayahText": "Musa, Rabbim demişti, gerçekten de beni yalanlarlar diye korkuyorum."
      },
      {
        "ayahNumber": "13",
        "ayahText": "Gönlüm daralır, dilim açılmaz, sen Harun'u gönder."
      },
      {
        "ayahNumber": "14",
        "ayahText": "Ve bir de onlara karşı suçum var, korkarım, öldürürler beni."
      },
      {
        "ayahNumber": "15",
        "ayahText": "Rab, hayır dedi, ikiniz de, delillerimizle gidin, şüphe yok ki biz, sizinleyiz, her şeyi duyarız."
      },
      {
        "ayahNumber": "16",
        "ayahText": "Firavun'un tapısına geldiler de biz dediler, şüphe yok ki alemlerin Rabbinin peygamberleriyiz."
      },
      {
        "ayahNumber": "17",
        "ayahText": "İsrailoğullarını bizimle gönder."
      },
      {
        "ayahNumber": "18",
        "ayahText": "Firavun, sen dedi, çocukken içimizde büyüyüp yetişmedin mi ve ömrünün nice yılını aramızda geçirmedin mi?"
      },
      {
        "ayahNumber": "19",
        "ayahText": "Ve o yaptığın işi de yaptın ve sen, nankörlerdensin."
      },
      {
        "ayahNumber": "20",
        "ayahText": "Musa, o işi yaptım ama dedi, o vakit cahillerdendim."
      },
      {
        "ayahNumber": "21",
        "ayahText": "Korktuğumdan da hemen kaçtım sizden, derken Rabbim bana peygamberlik verdi ve beni, peygamberler zümresine aldı."
      },
      {
        "ayahNumber": "22",
        "ayahText": "Verdiğin nimeti başıma kakıyorsun ama bu da, İsrailoğullarını kendine kul edindiğinden meydana gelen bir şeydi."
      },
      {
        "ayahNumber": "23",
        "ayahText": "Firavun, alemlerin Rabbi ne der ki dedi."
      },
      {
        "ayahNumber": "24",
        "ayahText": "Musa, göklerin ve yeryüzünün ve ikisinin arasındakilerin Rabbi, dedi, iyice bilip anlıyorsanız."
      },
      {
        "ayahNumber": "25",
        "ayahText": "Firavun, etrafındakilere, işitiyor musunuz? dedi."
      },
      {
        "ayahNumber": "26",
        "ayahText": "Musa, sizin de Rabbinizdir dedi, sizden önce gelip geçen atalarınızın da Rabbi."
      },
      {
        "ayahNumber": "27",
        "ayahText": "Firavun, gerçekten de dedi, size gönderilen peygamberiniz, mutlaka deli."
      },
      {
        "ayahNumber": "28",
        "ayahText": "Musa, doğunun da Rabbidir dedi, batının da ve ikisi arasında bulunanların da düşünüp akıl ediyorsanız."
      },
      {
        "ayahNumber": "29",
        "ayahText": "Firavun, eğer dedi, benden başka bir mabut kabul edersen seni mutlaka zindana atılmışlara katarım, hapsederim."
      },
      {
        "ayahNumber": "30",
        "ayahText": "Musa, ya sana dedi, apaçık bir delil gösterirsem,"
      },
      {
        "ayahNumber": "31",
        "ayahText": "Firavun, doğru söyleyenlerdense hadi dedi, göster onu."
      },
      {
        "ayahNumber": "32",
        "ayahText": "Musa, sopasını attı, sopa hemen apaçık görünen koca bir ejderha oldu."
      },
      {
        "ayahNumber": "33",
        "ayahText": "Elini koynundan çıkardı, derhal bakanlara parıl parıl parlayan bembeyaz bir el göründü."
      },
      {
        "ayahNumber": "34",
        "ayahText": "Firavun, yanındaki ileri gelenlere, gerçekten de dedi, bu, pek bilgili bir büyücü."
      },
      {
        "ayahNumber": "35",
        "ayahText": "Sizi, büyüsüyle yurdunuzdan çıkarmak istiyor, ne buyurursunuz şimdi?"
      },
      {
        "ayahNumber": "36",
        "ayahText": "Ona ve kardeşine bir zaman mühlet ver dediler ve şehirlere, büyücüleri toplayıp getirecek adamlar yolla da."
      },
      {
        "ayahNumber": "37",
        "ayahText": "Adamakıllı bilgili bütün büyücüleri tapına getirsinler."
      },
      {
        "ayahNumber": "38",
        "ayahText": "Muayyen bir günün muayyen bir zamanında büyücüler toplandı."
      },
      {
        "ayahNumber": "39",
        "ayahText": "Halka da denildi ki siz de toplanıyor musunuz?"
      },
      {
        "ayahNumber": "40",
        "ayahText": "Umarız ki üst gelirlerse biz de büyücülere uyarız."
      },
      {
        "ayahNumber": "41",
        "ayahText": "Derken büyücüler gelince Firavun'a üst gelirsek dediler, bize bir mükafat var mı?"
      },
      {
        "ayahNumber": "42",
        "ayahText": "Firavun, evet dedi, siz o zaman yakınlarımdan olursunuz."
      },
      {
        "ayahNumber": "43",
        "ayahText": "Musa, onlara, atacağınız şeyleri atın dedi."
      },
      {
        "ayahNumber": "44",
        "ayahText": "İplerini sopalarını attılar ve Firavun'un yüceliği hakkı için dediler, biz elbette üst olacağız."
      },
      {
        "ayahNumber": "45",
        "ayahText": "Derken Musa da sopasını attı, sopa, hemen onların düzüp meydana getirdiği şeyleri yutmaya başladı."
      },
      {
        "ayahNumber": "46",
        "ayahText": "Büyücüler, derhal secdeye kapandılar."
      },
      {
        "ayahNumber": "47",
        "ayahText": "Alemlerin Rabbine inandık dediler."
      },
      {
        "ayahNumber": "48",
        "ayahText": "Musa ve Harun'un Rabbine."
      },
      {
        "ayahNumber": "49",
        "ayahText": "Firavun, size izin vermeden inandınız ha dedi, şüphe yok ki o, sizin büyüğünüz, büyüyü o öğretti size; şimdi anlarsınız siz, mutlaka ellerinizi, ayaklarınızı çaprazvari kestireceğim ve hepinizi de astıracağım."
      },
      {
        "ayahNumber": "50",
        "ayahText": "Zararı yok dediler, şüphe yok ki biz, dönüp Rabbimize varacağız."
      },
      {
        "ayahNumber": "51",
        "ayahText": "İlk inananlardan olduğumuz için umarız ki Rabbimiz hatalarımızı yarlıgar."
      },
      {
        "ayahNumber": "52",
        "ayahText": "Ve Musa'ya, kullarımı geceleyin yola çıkar, şüphe yok ki ardınızdan gelecekler diye vahyettik."
      },
      {
        "ayahNumber": "53",
        "ayahText": "Firavun, şehirlere asker toplayan adamlar yolladı."
      },
      {
        "ayahNumber": "54",
        "ayahText": "Bunlar, hiç şüphe yok azlık bir topluluk."
      },
      {
        "ayahNumber": "55",
        "ayahText": "Ve hiç şüphe yok ki gene de bizi kızdırmadalar."
      },
      {
        "ayahNumber": "56",
        "ayahText": "Bizse onların şerrine karşı uyanık ve kuvvetli bir topluluğuz diye haberler gönderdi."
      },
      {
        "ayahNumber": "57",
        "ayahText": "Derken onları bahçelerden, kaynaklardan sürüp çıkardık."
      },
      {
        "ayahNumber": "58",
        "ayahText": "Ve definelerden ve güzelim yerlerden ettik."
      },
      {
        "ayahNumber": "59",
        "ayahText": "Böyle işte ve oralara İsrailoğullarını mirasçı kıldık."
      },
      {
        "ayahNumber": "60",
        "ayahText": "Firavun'a uyanlar, gün doğunca İsrailoğullarının artlarına düştüler."
      },
      {
        "ayahNumber": "61",
        "ayahText": "İki topluluk da birbirini görünce Musa'nın arkadaşları dediler ki: Mutlaka bize yetişecekler."
      },
      {
        "ayahNumber": "62",
        "ayahText": "Musa, hayır dedi, şüphe yok ki Rabbim bana yol gösterecek."
      },
      {
        "ayahNumber": "63",
        "ayahText": "Derken Musa'ya, sopanı denize vur diye vahyettik. Vurunca deniz hemen yarıldı ve her parçası, koca bir dağa döndü."
      },
      {
        "ayahNumber": "64",
        "ayahText": "Öbürlerini buraya yaklaştırdık."
      },
      {
        "ayahNumber": "65",
        "ayahText": "Musa'yı ve onunla beraber bulunanların hepsini kurtardık."
      },
      {
        "ayahNumber": "66",
        "ayahText": "Sonra öbürlerini sulara garkettik."
      },
      {
        "ayahNumber": "67",
        "ayahText": "Şüphe yok ki bunda bir delil var, fakat halkın çoğu inanmaz."
      },
      {
        "ayahNumber": "68",
        "ayahText": "Ve şüphe yok ki Rabbin, elbette üstündür, rahimdir."
      },
      {
        "ayahNumber": "69",
        "ayahText": "Onlara oku İbrahim'e ait haberi."
      },
      {
        "ayahNumber": "70",
        "ayahText": "Hani atasına ve kavmine, neye tapıyorsunuz demişti."
      },
      {
        "ayahNumber": "71",
        "ayahText": "Putlara tapıyoruz dediler ve onlara kulluk edip durmadayız."
      },
      {
        "ayahNumber": "72",
        "ayahText": "Çağırdığınız vakit dedi, duyuyorlar mı?"
      },
      {
        "ayahNumber": "73",
        "ayahText": "Yahut size bir faydaları var mı, bir zarar veriyorlar mı?"
      },
      {
        "ayahNumber": "74",
        "ayahText": "Hayır dediler, atalarımızı böyle bulduk, böyle yapıyordu onlar."
      },
      {
        "ayahNumber": "75",
        "ayahText": "Şimdi gördünüz mü dedi, neye kulluk ediyorsunuz."
      },
      {
        "ayahNumber": "76",
        "ayahText": "Siz ve çok daha önce gelip geçen atalarınız."
      },
      {
        "ayahNumber": "77",
        "ayahText": "Hiç şüphe yok ki artık, alemlerin Rabbinden başka onlar, bana düşman."
      },
      {
        "ayahNumber": "78",
        "ayahText": "Âlemlerin Rabbi, öyle bir mabuttur ki beni yaratmıştır ve odur doğru yolu gösteren bana."
      },
      {
        "ayahNumber": "79",
        "ayahText": "Ve öyle bir mabuttur ki beni doyurur ve suya kandırır."
      },
      {
        "ayahNumber": "80",
        "ayahText": "Ve hastalandığım zaman o şifa verir bana."
      },
      {
        "ayahNumber": "81",
        "ayahText": "Ve öyle bir mabuttur ki beni öldürür, sonra da diriltir."
      },
      {
        "ayahNumber": "82",
        "ayahText": "Ve öyle bir mabuttur ki kıyamet gününde umarım, hatamı da yarlıgar."
      },
      {
        "ayahNumber": "83",
        "ayahText": "Rabbim, bana peygamberlik ver ve beni temiz kişilere kat."
      },
      {
        "ayahNumber": "84",
        "ayahText": "Sonra gelenler arasında da güzel bir adsan ver bana, doğrulukla andır beni."
      },
      {
        "ayahNumber": "85",
        "ayahText": "Beni Naim cennetinin mirasçılarından et."
      },
      {
        "ayahNumber": "86",
        "ayahText": "Atamı da yarlıga, şüphe yok o, sapıklardan."
      },
      {
        "ayahNumber": "87",
        "ayahText": "Utandırma beni insanların dirilecekleri günde."
      },
      {
        "ayahNumber": "88",
        "ayahText": "O günde ki ne mal fayda verir o gün, ne evlat."
      },
      {
        "ayahNumber": "89",
        "ayahText": "Ancak Allah'a, şirkten ve şüpheden arınmış bir gönülle gelen faydalanır."
      },
      {
        "ayahNumber": "90",
        "ayahText": "Ve cennet, o gün, çekinenlere yaklaştırılmıştır."
      },
      {
        "ayahNumber": "91",
        "ayahText": "Ve cehennem, azgınlara gösterilmiş, meydana çıkarılmıştır."
      },
      {
        "ayahNumber": "92",
        "ayahText": "Ve onlara, nerede kulluk ettikleriniz denilmiştir,"
      },
      {
        "ayahNumber": "93",
        "ayahText": "Allah'ı bırakıp da tapıyordunuz onlara, size yardım ediyorlar mı, yoksa kendilerine bir yardımda bulunuyorlar mı?"
      },
      {
        "ayahNumber": "94",
        "ayahText": "Hepsi de, birbiri üstüne, baş aşağı cehenneme atılmışlardır tapanlar da, tapılanlar da."
      },
      {
        "ayahNumber": "95",
        "ayahText": "Ve İblis'in bütün ordusu da."
      },
      {
        "ayahNumber": "96",
        "ayahText": "Orada birbirleriyle çekişerek derler ki."
      },
      {
        "ayahNumber": "97",
        "ayahText": "Allah hakkı için gerçekten de biz, apaçık bir sapıklık içindeydik."
      },
      {
        "ayahNumber": "98",
        "ayahText": "Sizi, alemlerin Rabbiyle bir tuttuğumuz zaman."
      },
      {
        "ayahNumber": "99",
        "ayahText": "Bizi, ancak o mücrimler saptırdı."
      },
      {
        "ayahNumber": "100",
        "ayahText": "Artık ne şefaatçilerden bir şefaatçi var bize."
      },
      {
        "ayahNumber": "101",
        "ayahText": "Ne bir can dostu."
      },
      {
        "ayahNumber": "102",
        "ayahText": "Ne olurdu bir kere daha dünyaya dönebilseydik de inananlardan olsaydık."
      },
      {
        "ayahNumber": "103",
        "ayahText": "Şüphe yok ki bunda bir delil var, fakat halkın çoğu inanmaz."
      },
      {
        "ayahNumber": "104",
        "ayahText": "Ve şüphe yok ki Rabbin, elbette üstündür, rahimdir."
      },
      {
        "ayahNumber": "105",
        "ayahText": "Nuh kavmi de peygamberleri yalanladı."
      },
      {
        "ayahNumber": "106",
        "ayahText": "Hani, kardeşleri Nuh, onlara demişti ki: Hala mı çekinmezsiniz?"
      },
      {
        "ayahNumber": "107",
        "ayahText": "Şüphe yok ki ben, size emin bir peygamberim."
      },
      {
        "ayahNumber": "108",
        "ayahText": "Artık Allah'tan çekinin ve itaat edin bana."
      },
      {
        "ayahNumber": "109",
        "ayahText": "Ve ben, tebliğime karşılık bir mükafat istemem sizden, benim mükafatım, ancak alemlerin Rabbine ait."
      },
      {
        "ayahNumber": "110",
        "ayahText": "Artık Allah'tan çekinin ve itaat edin bana."
      },
      {
        "ayahNumber": "111",
        "ayahText": "Dediler ki: Sana, aşağılık kişiler uymuş, biz de mi inanalım sana?"
      },
      {
        "ayahNumber": "112",
        "ayahText": "Nuh, benim onların yaptıklarına dair bir bilgim yok dedi."
      },
      {
        "ayahNumber": "113",
        "ayahText": "Onların hesabı ancak Rabbime aittir eğer anlarsanız."
      },
      {
        "ayahNumber": "114",
        "ayahText": "Ve ben, inananları kovamam."
      },
      {
        "ayahNumber": "115",
        "ayahText": "Ben ancak, apaçık bir korkutucuyum."
      },
      {
        "ayahNumber": "116",
        "ayahText": "Ey Nuh dediler, bu işten vazgeçmezsen seni mutlaka taşlarız."
      },
      {
        "ayahNumber": "117",
        "ayahText": "Rabbim dedi, gerçekten de kavmim, yalanladı beni."
      },
      {
        "ayahNumber": "118",
        "ayahText": "Sen, onlarla benim aramda hükmet ve beni de kurtar, inananlardan benimle beraber bulunanları da."
      },
      {
        "ayahNumber": "119",
        "ayahText": "Derken onu da o dopdolu gemiyle kurtardık, onunla beraber bulunanları da."
      },
      {
        "ayahNumber": "120",
        "ayahText": "Sonra da onlardan başka geri kalanları sulara garkettik."
      },
      {
        "ayahNumber": "121",
        "ayahText": "Şüphe yok ki bunda bir delil var, fakat halkın çoğu inanmaz."
      },
      {
        "ayahNumber": "122",
        "ayahText": "Ve şüphe yok ki Rabbin, elbette üstündür, rahimdir."
      },
      {
        "ayahNumber": "123",
        "ayahText": "Âd kavmi de peygamberleri yalanladı."
      },
      {
        "ayahNumber": "124",
        "ayahText": "Hani , kardeşleri Hud, onlara demişti ki: Hala mı çekinmezsiniz?"
      },
      {
        "ayahNumber": "125",
        "ayahText": "Şüphe yok ki ben, size emin bir peygamberim."
      },
      {
        "ayahNumber": "126",
        "ayahText": "Artık Allah'tan çekinin ve itaat edin bana."
      },
      {
        "ayahNumber": "127",
        "ayahText": "Ve ben, tebliğime karşılık bir mükafat istemem sizden, benim mükafatım, ancak alemlerin Rabbine ait."
      },
      {
        "ayahNumber": "128",
        "ayahText": "Siz, her yüksek tepede, ihtiyacınız olmayan bir yapı kurarak eğlenip durur musunuz?"
      },
      {
        "ayahNumber": "129",
        "ayahText": "Sağlam yapılar, kaleler yaparsınız da ebedi kalacağını mı umarsınız?"
      },
      {
        "ayahNumber": "130",
        "ayahText": "Tutup yakaladığınızı cebbarcasına mı yakalarsınız?"
      },
      {
        "ayahNumber": "131",
        "ayahText": "Artık Allah'tan çekinin ve itaat edin bana."
      },
      {
        "ayahNumber": "132",
        "ayahText": "Çekinin o mabuttan ki bildiğiniz nimetleri vererek yardım etti size."
      },
      {
        "ayahNumber": "133",
        "ayahText": "Yardım etti size hayvanlar ve evlat vererek."
      },
      {
        "ayahNumber": "134",
        "ayahText": "Ve bahçeler ve kaynaklar ihsan ederek."
      },
      {
        "ayahNumber": "135",
        "ayahText": "Şüphe yok ki ben, o pek büyük günün azabı size gelip çatacak, ondan korkuyorum."
      },
      {
        "ayahNumber": "136",
        "ayahText": "Bizce bir dediler, istersen öğüt ver bize, istersen öğüt verenlerden olma."
      },
      {
        "ayahNumber": "137",
        "ayahText": "Bu, önce gelip geçenlerin uydurmalarından başka bir şey değil."
      },
      {
        "ayahNumber": "138",
        "ayahText": "Ve biz, azaba uğratılmayacağız."
      },
      {
        "ayahNumber": "139",
        "ayahText": "Derken onu yalanladılar, biz de onları helak ettik. Şüphe yok ki bunda bir delil var, fakat halkın çoğu inanmaz."
      },
      {
        "ayahNumber": "140",
        "ayahText": "Ve şüphe yok ki Rabbin, elbette üstündür, rahimdir."
      },
      {
        "ayahNumber": "141",
        "ayahText": "Semud kavmi de peygamberleri yalanladı."
      },
      {
        "ayahNumber": "142",
        "ayahText": "Hani, kardeşleri Salih, onlara demişti ki: Hala mı çekinmezsiniz?"
      },
      {
        "ayahNumber": "143",
        "ayahText": "Şüphe yok ki ben, size emin bir peygamberim."
      },
      {
        "ayahNumber": "144",
        "ayahText": "Artık Allah'tan çekinin ve itaat edin bana."
      },
      {
        "ayahNumber": "145",
        "ayahText": "Ve ben, tebliğime karşılık bir mükafat istemem sizden, benim mükafatım, ancak alemlerin Rabbine ait."
      },
      {
        "ayahNumber": "146",
        "ayahText": "Burada emin bir halde bırakılacak mısınız?"
      },
      {
        "ayahNumber": "147",
        "ayahText": "Bağlarda, kaynaklarda."
      },
      {
        "ayahNumber": "148",
        "ayahText": "Ekinler içinde, tomurcukları nazik, yumuşak hurmalıklar yanında."
      },
      {
        "ayahNumber": "149",
        "ayahText": "Ve büyük bir akılla, ustalıkla dağlarda evler yontmadasınız."
      },
      {
        "ayahNumber": "150",
        "ayahText": "Artık Allah'tan çekinin ve itaat edin bana."
      },
      {
        "ayahNumber": "151",
        "ayahText": "Aşırı gidenlerin emrine uymayın,"
      },
      {
        "ayahNumber": "152",
        "ayahText": "o aşırı gidenler ki yeryüzünde bozgunculuk ederler de ıslah etmezler."
      },
      {
        "ayahNumber": "153",
        "ayahText": "Sen dediler, ancak büyülenmiş kişilerdensin."
      },
      {
        "ayahNumber": "154",
        "ayahText": "Bizim gibi bir insandan başka bir şey de değilsin sen. Doğru söyleyenlerdensen bir delil göster bize."
      },
      {
        "ayahNumber": "155",
        "ayahText": "Bu dedi, dişi bir deve; su içme hakkı, bir gün onun, malum bir gün de su içme hakkı sizin."
      },
      {
        "ayahNumber": "156",
        "ayahText": "Ve ona kötülükle dokunmayın, sonra pek büyük bir günün azabı, helak eder sizi."
      },
      {
        "ayahNumber": "157",
        "ayahText": "Ayaklarını kesip öldürdüler onu da nadim oldular."
      },
      {
        "ayahNumber": "158",
        "ayahText": "Azap, onları helak ediverdi. Şüphe yok ki bunda bir delil var, fakat halkın çoğu inanmaz."
      },
      {
        "ayahNumber": "159",
        "ayahText": "Ve şüphe yok ki Rabbin, elbette üstündür, rahimdir."
      },
      {
        "ayahNumber": "160",
        "ayahText": "Lut kavmi de peygamberleri yalanladı."
      },
      {
        "ayahNumber": "161",
        "ayahText": "Hani, kardeşleri Lut, onlara demişti ki: Hala mı çekinmezsiniz?"
      },
      {
        "ayahNumber": "162",
        "ayahText": "Şüphe yok ki ben, size emin bir peygamberim."
      },
      {
        "ayahNumber": "163",
        "ayahText": "Artık Allah'tan çekinin ve itaat edin bana."
      },
      {
        "ayahNumber": "164",
        "ayahText": "Ve ben, tebliğime karşılık bir mükafat istemem sizden, benim mükafatım, ancak alemlerin Rabbine ait."
      },
      {
        "ayahNumber": "165",
        "ayahText": "Siz, insanlardan erkeklere yaklaşıyor da."
      },
      {
        "ayahNumber": "166",
        "ayahText": "Rabbinizin, sizin için yarattığı eşlerinizi bırakıyor musunuz? Hayır, siz, haddi aşmış bir topluluksunuz."
      },
      {
        "ayahNumber": "167",
        "ayahText": "Ey Lut dediler, bu işten vazgeçmezsen seni mutlaka şehrimizden çıkarırız."
      },
      {
        "ayahNumber": "168",
        "ayahText": "Şüphe yok ki dedi, ben, sizin yaptığınızdan nefret etmedeyim, onu kınamadayım."
      },
      {
        "ayahNumber": "169",
        "ayahText": "Rabbim, beni de onların yaptıkları işin azabından kurtar, ailemi de."
      },
      {
        "ayahNumber": "170",
        "ayahText": "Derken onu da kurtardık, bütün ailesini de."
      },
      {
        "ayahNumber": "171",
        "ayahText": "Ancak bir kocakarı, geri kalanların içindeydi."
      },
      {
        "ayahNumber": "172",
        "ayahText": "Sonra berikileri mahvettik."
      },
      {
        "ayahNumber": "173",
        "ayahText": "Üstlerine öylesine bir yağmur yağdırdık ki, ne de kötüdür korkutulanlara yağdırılan yağmur."
      },
      {
        "ayahNumber": "174",
        "ayahText": "Şüphe yok ki bunda bir delil var, fakat halkın çoğu inanmaz."
      },
      {
        "ayahNumber": "175",
        "ayahText": "Ve şüphe yok ki Rabbin, elbette üstündür, rahimdir."
      },
      {
        "ayahNumber": "176",
        "ayahText": "Ashabı Eyke de peygamberleri yalanladı."
      },
      {
        "ayahNumber": "177",
        "ayahText": "Hani Şuayb, onlara demişti ki: Hala mı çekinmezsiniz?"
      },
      {
        "ayahNumber": "178",
        "ayahText": "Şüphe yok ki ben, size emin bir peygamberim."
      },
      {
        "ayahNumber": "179",
        "ayahText": "Artık Allah'tan çekinin ve itaat edin bana."
      },
      {
        "ayahNumber": "180",
        "ayahText": "Ve ben, tebliğime karşılık bir mükafat istemem sizden, benim mükafatım, ancak alemlerin Rabbine ait."
      },
      {
        "ayahNumber": "181",
        "ayahText": "Ölçeği tam ölçün, eksik ölçenlerden olmayın."
      },
      {
        "ayahNumber": "182",
        "ayahText": "Doğru teraziyle tartın."
      },
      {
        "ayahNumber": "183",
        "ayahText": "İnsanların haklarından hiçbir şeyi eksiltmeyin ve yeryüzünde bozguncu olmayın."
      },
      {
        "ayahNumber": "184",
        "ayahText": "Çekinin o mabuttan ki sizi de yaratmıştır, önceki ümmetleri de."
      },
      {
        "ayahNumber": "185",
        "ayahText": "Sen dediler, ancak büyülenmiş kişilerdensin."
      },
      {
        "ayahNumber": "186",
        "ayahText": "Ve bizim gibi insandan başka bir şey de değilsin sen ve biz seni mutlaka yalancılardan sanmadayız."
      },
      {
        "ayahNumber": "187",
        "ayahText": "Gökyüzünden parçalar düşür üstümüze eğer doğru söyleyenlerdensen."
      },
      {
        "ayahNumber": "188",
        "ayahText": "Rabbim dedi, yaptığınız şeyi daha iyi bilir."
      },
      {
        "ayahNumber": "189",
        "ayahText": "Derken onu yalanladılar da karanlık günün azabı helak etti onları; şüphe yok ki bu, o günün pek büyük bir azabıydı."
      },
      {
        "ayahNumber": "190",
        "ayahText": "Şüphe yok ki bunda bir delil var, fakat halkın çoğu inanmaz."
      },
      {
        "ayahNumber": "191",
        "ayahText": "Ve şüphe yok ki Rabbin, elbette üstündür, rahimdir."
      },
      {
        "ayahNumber": "192",
        "ayahText": "Ve hiç şüphe yok ki Kur'an, alemlerin Rabbi tarafından indirilmiştir."
      },
      {
        "ayahNumber": "193",
        "ayahText": "RuhülEmin indirmiştir onu."
      },
      {
        "ayahNumber": "194",
        "ayahText": "Senin gönlüne, korkutanlardan olasın diye."
      },
      {
        "ayahNumber": "195",
        "ayahText": "Apaçık Arapçayla."
      },
      {
        "ayahNumber": "196",
        "ayahText": "Ve şüphe yok ki o hükümler, elbette önceki kitaplarda da var."
      },
      {
        "ayahNumber": "197",
        "ayahText": "Onu, İsrailoğullarının bilginlerinin bilmesi de bir delil değil miydi onlara?"
      },
      {
        "ayahNumber": "198",
        "ayahText": "Kur'an'ı Arap olmayanlardan, Arapça bilmeyenlerden birisine indirseydik de."
      },
      {
        "ayahNumber": "199",
        "ayahText": "Onlara okusaydı gene inanmazlardı."
      },
      {
        "ayahNumber": "200",
        "ayahText": "Biz, böylece Kur'an'ı, mücrimlerin gönüllerine kadar işlettik."
      },
      {
        "ayahNumber": "201",
        "ayahText": "Fakat elemli azabı görmedikçe inanmazlar ona."
      },
      {
        "ayahNumber": "202",
        "ayahText": "Ansızın gelip çatar onlara ve onlar anlamazlar bile."
      },
      {
        "ayahNumber": "203",
        "ayahText": "Derler ki: Bize mühlet verilir mi acaba?"
      },
      {
        "ayahNumber": "204",
        "ayahText": "Hala azabımızın çabucak gelmesini mi isterler?"
      },
      {
        "ayahNumber": "205",
        "ayahText": "Diyelim ki yıllarca onları yaşattık, geçindirdik de."
      },
      {
        "ayahNumber": "206",
        "ayahText": "Sonra onlara vaadedilen azap geldi."
      },
      {
        "ayahNumber": "207",
        "ayahText": "O yaşayıp geçinmeleri, onları herhangi bir suretle kurtarabilir mi ki?"
      },
      {
        "ayahNumber": "208",
        "ayahText": "Ve hiçbir şehri helak etmedik ki oraya, korkutucu peygamberler göndermeyelim de."
      },
      {
        "ayahNumber": "209",
        "ayahText": "Öğüt vermesinler ve biz zulmetmeyiz hiç."
      },
      {
        "ayahNumber": "210",
        "ayahText": "Ve onu Şeytanlar indirmedi."
      },
      {
        "ayahNumber": "211",
        "ayahText": "Ve bu, onlara yakışmadığı gibi buna güçleri de yetmez."
      },
      {
        "ayahNumber": "212",
        "ayahText": "Şüphe yok ki onlar, vahyi duymaktan uzaklaştırılmışlardır."
      },
      {
        "ayahNumber": "213",
        "ayahText": "Sakın Allah'la beraber bir başka mabudu çağırma, yoksa azaba uğratılanlardan olursun."
      },
      {
        "ayahNumber": "214",
        "ayahText": "Ve en yakın hısımlarını korkut."
      },
      {
        "ayahNumber": "215",
        "ayahText": "İnananlardan sana uyanlara karşı kanadını indir, mütevazi ol."
      },
      {
        "ayahNumber": "216",
        "ayahText": "Sana isyan ederlerse de de ki: Şüphe yok ki ben, sizin yaptıklarınızdan uzağım."
      },
      {
        "ayahNumber": "217",
        "ayahText": "Ve dayan üstün ve rahim mabuda."
      },
      {
        "ayahNumber": "218",
        "ayahText": "Öylesine mabut ki namaza kalktığın zaman da seni görür."
      },
      {
        "ayahNumber": "219",
        "ayahText": "Ve secde edenler arasında secde edişini de görür."
      },
      {
        "ayahNumber": "220",
        "ayahText": "Şüphe yok ki o, her şeyi duyar, bilir."
      },
      {
        "ayahNumber": "221",
        "ayahText": "Haber vereyim mi size, kime iner Şeytanlar?"
      },
      {
        "ayahNumber": "222",
        "ayahText": "Onlar, bütün yalancı ve suçlulara inerler."
      },
      {
        "ayahNumber": "223",
        "ayahText": "Ve onlar da Şeytanlara kulak verirler ve Şeytanların çoğuysa yalancıdır."
      },
      {
        "ayahNumber": "224",
        "ayahText": "Ve şairlere de akılsızlar ve ziyankarlar uyar."
      },
      {
        "ayahNumber": "225",
        "ayahText": "Görmez misin ki hiç şüphe yok, onlar, her vadide sersemce dolaşıp dururlar."
      },
      {
        "ayahNumber": "226",
        "ayahText": "Ve hiç şüphe yok ki onlar, yapmadıkları şeyleri söylerler."
      },
      {
        "ayahNumber": "227",
        "ayahText": "Ancak inananlar ve iyi işlerde bulunanlar ve Allah'ı çok ananlar ve zulme uğradıktan sonra yardıma mazhar olanlar müstesna. Ve zulmedenler, yakında bileceklerdir halleri neye varacak ve nereye varıp gidecekler."
      }
    ]
  }
}