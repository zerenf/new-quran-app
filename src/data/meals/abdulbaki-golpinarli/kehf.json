{
  "surahNumber": "18",
  "surahName": "Kehf Suresi",
  "ayats": [
    {
      "ayahNumber": "1",
      "ayahText": "Hamt Allah'a ki kuluna kitap indirdi ve o kitapta hiçbir eğrilik, ifrat veya tefrit yoktur."
    },
    {
      "ayahNumber": "2",
      "ayahText": "Dosdoğru bir kitaptır, katından kafirlere çetin bir azap olduğunu haber verip onları korkutmak ve inanıp iyi işlerde bulunanları da onlara güzel bir mükafat olduğunu söyleyip müjdelemek için indirdi."
    },
    {
      "ayahNumber": "3",
      "ayahText": "O mükafat yurdunda ebedi kalacaktır onlar."
    },
    {
      "ayahNumber": "4",
      "ayahText": "Ve Allah, kendisine oğul edindi diyenleri korkutmak için indirdi."
    },
    {
      "ayahNumber": "5",
      "ayahText": "Ne onların bir bilgisi var, ne atalarının; ağızlarından çıkan söz, ne de büyük söz. Onlar, ancak yalan söylüyorlar."
    },
    {
      "ayahNumber": "6",
      "ayahText": "Şu Kur'an'a inanmadıkları ve senden yüz çevirdikleri için üzülüp hayıflanarak kendini helak mi edeceksin?"
    },
    {
      "ayahNumber": "7",
      "ayahText": "Biz, gerçekten de insanların hangisi daha iyi ve güzel iş işleyecek, bunu sınamak için yeryüzünde ne varsa, yere biz ziynet olarak halkettik onu."
    },
    {
      "ayahNumber": "8",
      "ayahText": "Ve biz, elbette yeryüzünde ne varsa hepsini kupkuru toprak haline getiririz sonunda."
    },
    {
      "ayahNumber": "9",
      "ayahText": "Kehf ve Rakıym ashabının ahvalini, delillerimiz içinde şaşılacak bir delil mi sandın?"
    },
    {
      "ayahNumber": "10",
      "ayahText": "Hani o zaman o yiğitler, mağaraya sığınmışlardı da Rabbimiz demişlerdi, katından bir rahmet ihsan et bize ve işimizin başarıyla doğruluğa ulaşması için sebepler hazırla bize."
    },
    {
      "ayahNumber": "11",
      "ayahText": "Onları bir uykuya daldırdık, yıllarca hiçbir şey duymadılar."
    },
    {
      "ayahNumber": "12",
      "ayahText": "Sonra da iki taraftan hangisi, onların ne kadar yatıp kaldıklarını hesab edip ayırt edecek, bilelim diye tekrar onları uyandırdık."
    },
    {
      "ayahNumber": "13",
      "ayahText": "Onların ahvalini gerçek olarak sana haber veriyor, hikaye ediyoruz. Şüphe yok ki onlar, Rablerine inanmışlardı ve biz de hidayetlerini arttırmıştık onların."
    },
    {
      "ayahNumber": "14",
      "ayahText": "Ve kalplerini gerçeğe bağladık kalkıp da Rabbimiz, göklerin ve yeryüzünün Rabbidir, ondan başka bir mabuda tapmayız biz ve andolsun ki böyle bir şey söyledik mi gerçekten uzaklaşmış oluruz dedikleri zaman."
    },
    {
      "ayahNumber": "15",
      "ayahText": "Ve şu kavmimiz, ondan başka mabut kabul etti, bari bu hususta açık bir delilleri olsaydı, kimdir yalan yere Allah'a iftira edenden daha zalim dedikleri zaman."
    },
    {
      "ayahNumber": "16",
      "ayahText": "Ve mademki dediler, onlardan ayrıldınız ve Allah'tan başkasına ibadet etmeyeceksiniz, sığının mağaraya da Rabbiniz, rahmetiyle bir genişlik versin size ve işinizde de kolaylık sebepleri hazırlasın size."
    },
    {
      "ayahNumber": "17",
      "ayahText": "Bir görseydin, güneş doğunca ışığı, mağaralarının içine değil de sağ tarafına vurmadaydı, batarken de sol tarafına ve onlar, mağaranın geniş bir yerindeydiler ve bu, Allah'ın delillerindendir. Allah, kimi doğru yola sevk ederse odur doğru yolu bulanve kimi saptırırsa artık ona, kesin olarak doğru yolu gösterecek bir dost bulamazsın."
    },
    {
      "ayahNumber": "18",
      "ayahText": "Onları uyanık sanırsın, halbuki uyuyor onlar ve biz onları sağ ve sol taraflarına çevirip durmadayız ve köpekleri de mağaranın girilecek yerinde, ön ayaklarını yere uzatmış, yatmada. Hallerini anlasaydın mutlaka onlardan kaçardın ve mutlaka onların halinden korku dolardı içine."
    },
    {
      "ayahNumber": "19",
      "ayahText": "Onları uyuttuğumuz gibi birbirlerine sormaları için öylece de uyandırdık ve içlerinden biri, ne kadar kaldık burada dedi. Bir gün uyumuşuz, yahut günün bir kısmını uykuyla geçirmişiz dediler ve Rabbiniz, daha iyi bilir dediler, ne kadar kaldığınızı, hele şimdi birinizi şu gümüş parayla şehre yollayın da yiyeceklerin hangisi daha temizse bir miktar alsın, bir rızık getirsin size, ancak çok ihtiyatlı davransın ve hiçbir kimse sizi duyup anlamasın."
    },
    {
      "ayahNumber": "20",
      "ayahText": "Çünkü anlarlar, duyarlarsa ya taşlarlar sizi, yahut da dinlerine döndürürler ve artık kesin olarak kurtulamazsınız onlardan."
    },
    {
      "ayahNumber": "21",
      "ayahText": "İşte böylece Allah'ın vaadinin hak ve gerçek olduğunu ve gerçekten de kıyametin kopacağını ve onda hiçbir şüphe bulunmadığını bilmeleri için, tam bu hususlarda birbirleriyle çekişip dururlarken, insanları haberdar ettik de müşrikler dediler ki: Onların bulunduğu yere bir yapı yapın, halktan gizli kalsınlar. Halbuki Rableri, onların ahvalini daha iyi bilir. Hallerine vakıf olanlarsa onların bulundukları mağaranın önüne mutlaka bir mescit yapmalıyız dediler."
    },
    {
      "ayahNumber": "22",
      "ayahText": "Diyecekler ki onlar üçtü, dördüncüleri, köpekleri ve beş taneydi onlar, altıncıları köpekleri; fakat bu sözler, ortada olmayan hedefe boşuna taş atmak ve diyecekler ki yedi taneydi onlar, sekizincileri köpekleri. De ki: Onların sayısını Rabbim daha iyi bilir, onları pek az kişi bilir ancak. Artık sen de onlar hakkında sana açıkladığımıza razı ol da fazla münakaşaya, mübahaseye girişme ve onlara dair kitap hakkında bir hüküm dilemeye kalkışma."
    },
    {
      "ayahNumber": "23",
      "ayahText": "Ve hiçbir şey hakkında da bunu mutlaka yarın yapacağım deme."
    },
    {
      "ayahNumber": "24",
      "ayahText": "Ancak Allah dilerse yaparım de ve birşeyi unutunca Rabbini an ve de ki: Umarım, Rabbim, beni bundan daha ziyade hayra ve doğruya yakın birşeye erdirir ve başarı verir bana."
    },
    {
      "ayahNumber": "25",
      "ayahText": "Onlar, mağaralarında üç yüz yıl yatıp kaldılar ve bu yıllara dokuz yıl daha kattılar."
    },
    {
      "ayahNumber": "26",
      "ayahText": "De ki: Ne kadar yatıp kaldıklarını Allah daha iyi bilir; onundur göklerdeki ve yeryüzündeki gizli şeyler, tam görüştür onun görüşü ve tam duyuştur duyuşu. Ondan başka bir dost ve yardımcı da yoktur onlara ve hükmüne hiçbir kimseyi ortak etmez."
    },
    {
      "ayahNumber": "27",
      "ayahText": "Rabbinin kitabından sana vahyedileni oku sözlerini değiştirecek yoktur ve ondan başka sığınacak bir kimseyi de bulamazsın."
    },
    {
      "ayahNumber": "28",
      "ayahText": "Sabah, akşam, rızasını dileyerek Rablerine dua edenlerle beraber sabret ve dünya yaşayışının ziynetini dileyenlere uyup ayırma gözlerini onlardan ve bizi anmamaları için gönüllerine gaflet verdiğimiz heva ve heveslerine uymuş ve işi hadden aşıp taşmış kişiye itaat etme."
    },
    {
      "ayahNumber": "29",
      "ayahText": "Ve de ki: Kur'an Rabbinizden hak ve gerçek olarak inmiştir, artık dileyen inansın, dileyen inkar etsin. Şüphe yok ki biz, zalimlere öyle bir ateş hazırladık ki etrafındaki duvarlar, onları çepeçevre kuşatır, susayıp su istedikleri zaman irin gibi bir su sunulur onlara ve bu su, yüzlerini bile yakıp kavurur, ne de kötü bir sudur ve orası, ne de kötü dayanılacak, oturulacak yerdir."
    },
    {
      "ayahNumber": "30",
      "ayahText": "İnanan ve iyi işlerde bulunanlara gelince: Şüphe yok ki biz, iyi işlerde bulunanların, güzel hareket edenlerin ecrini zayi etmeyiz."
    },
    {
      "ayahNumber": "31",
      "ayahText": "Öyle kişilerdir onlar ki onlarındır ebedi Adn cennetleri, kıyılarından ırmaklar akar, orada altın bilezikler takınarak süsleneceklerdir ve ince ve kalın ipekli yeşil elbiseler giyineceklerdir, orada tahtlarda oturacaklardır ve ne hoş ve güzel bir mükafattır bu ve o tahtlar, ne de güzel dayanılacak, oturulacak yerlerdir."
    },
    {
      "ayahNumber": "32",
      "ayahText": "Onlara iki adamı örnek getir: Onların birine iki üzüm bağı vermiş, bağların çevresini hurma ağaçlarıyla çevirmiş ve iki bağın arasını da ekinlik haline getirmiştik."
    },
    {
      "ayahNumber": "33",
      "ayahText": "Bu iki bağ, daima mahsul verirdi, veriminde noksan bulunmazdı, iki bağın arasında da bir ırmak akıtmıştık."
    },
    {
      "ayahNumber": "34",
      "ayahText": "Daha başka da gelirleri vardı da konuşurken arkadaşına dedi ki: Ben malca da senden üstünüm, evlat ve ayalce de."
    },
    {
      "ayahNumber": "35",
      "ayahText": "Ve bağına girdi, kendi kendisine de zulmetmedeydi, dedi ki: Şu nail olduğum mal ve menalin zeval bulup tükeneceğini hiç mi ummam."
    },
    {
      "ayahNumber": "36",
      "ayahText": "Ve kıyametin kopacağını da ummam ama Rabbimin tapısına gönderilmiş olsam bile mutlaka bundan daha da iyi nimetler bulurum."
    },
    {
      "ayahNumber": "37",
      "ayahText": "Onunla konuşurken arkadaşı da seni dedi, topraktan, sonra bir damla sudan yaratıp bundan sonra da tam, azası düzgün bir insan haline getireni inkar mı ediyorsun?"
    },
    {
      "ayahNumber": "38",
      "ayahText": "Fakat ben, Rabbim olan Allah'ı inkar etmem ve Rabbime hiçbir varlığı eş tutmam."
    },
    {
      "ayahNumber": "39",
      "ayahText": "Bağına girdiğin zaman Allah, neyi dilerse o olur, kuvvet, ancak Allah'ındır deseydin ya. Beni malca, evlatça senden düşkün gördün ama."
    },
    {
      "ayahNumber": "40",
      "ayahText": "Umarım ki Rabbim, bana seninkinden daha hayırlı bir bağ verir, senin bağına da yıldırımlar yollar gökten de kaypak, kaygan bir toprak oluverir bağın."
    },
    {
      "ayahNumber": "41",
      "ayahText": "Yahut da suyu öylesine çekilir ki onu arayıp bulmaya bile gücün yetmez."
    },
    {
      "ayahNumber": "42",
      "ayahText": "Derken serveti mahvoldu da çardakları çökmüş, yerle bir olmuş bağında ellerini uğuşturarak keşke Rabbime hiçbir varlığı eş, ortak olarak tanımasaydım demeye başladı."
    },
    {
      "ayahNumber": "43",
      "ayahText": "Ona Allah'tan başka yardım edecek bir topluluk olmadığı gibi onun da bu zararı gidermeye bir kudreti yoktu."
    },
    {
      "ayahNumber": "44",
      "ayahText": "İşte bu makamda yardım ve nusret, ancak Allah'ındır ve ona itaat, hem mükafat bakımından daha hayılıdır, hem son bakımından daha hayırlı."
    },
    {
      "ayahNumber": "45",
      "ayahText": "Onlara örnek getir: Dünya yaşayışı, gökten yağdırdığımız yağmura benzer, yeryüzünün nebatlarını sular, bünyelerine girer de onları yeşertir, yetiştirir, derken nebatlar kurur, ufalanır, yeller de onları savurur gider ve Allah'ın her şeye gücü yeter, hiçbir şeyden aciz değildir o."
    },
    {
      "ayahNumber": "46",
      "ayahText": "Mal ve oğullar, dünya yaşayışının ziynetidir. Ebedi olarak kalan hayır ve hasenatsa hem mükafat bakımından Rabbinin katında daha hayırlıdır, hem sonucu bakımından daha hayırlı."
    },
    {
      "ayahNumber": "47",
      "ayahText": "Ve o gün dağları yerinden sökeriz ve görürsün ki yeryüzü dümdüz olmuş ve onları diriltiriz, haşrederiz, hiçbir tanesini bırakmayız."
    },
    {
      "ayahNumber": "48",
      "ayahText": "Hepsi de safsaf Rabbine arz edilir, andolsun ki der, önce nasıl yarattıysak sizi öylece geldiniz tapımıza; size muayyen bir zaman tayin etmedik mi sandınız?"
    },
    {
      "ayahNumber": "49",
      "ayahText": "Kitap ortaya konmuştur, suçluları görürsün ki o kitapta yazılı olan şeyler yüzünden korku içinde ve eyvahlar olsun bize derler, ne biçim kitap bu, ne küçük bir şey bırakmış, ne büyük, hepsini de sayıp dökmüş ve ne yaptılarsa hepsini de karşılarında bulurlar ve Rabbin hiçbir kimseye zulmetmez."
    },
    {
      "ayahNumber": "50",
      "ayahText": "An o zamanı hani biz meleklere, secde edin Âdem'e demiştik de İblis'ten başka hepsi secde etmişti, o, cin cinsindendi de Rabbinin emrinden çıkmıştı. Beni bırakıp da onu ve soyunu, dost mu ediniyorsunuz, halbuki onlar, size düşmandır; Allah'ı bırakıp Şeytanı dost edinmek, zalimler için ne de kötü bir değişme muamelesidir bu."
    },
    {
      "ayahNumber": "51",
      "ayahText": "Ne göklerle yerin yaratılışına tanık ettik onları, ne kendilerinin yaratılışına. İnsanları doğru yoldan saptıranları da yardımcı edinmem."
    },
    {
      "ayahNumber": "52",
      "ayahText": "Ve o gün bana eş ve ortak sandıklarınızı çağırın der de çağırırlar ama onlar icabet etmez ve aralarına cehennemde derin bir uçurum koymuşuzdur."
    },
    {
      "ayahNumber": "53",
      "ayahText": "Ve suçlular cehennemi görürler de içine düşeceklerini anlarlar ama oradan savuşup gidecek bir yer bulamazlar."
    },
    {
      "ayahNumber": "54",
      "ayahText": "Andolsun ki biz bu Kur'an'da, insanlara her çeşit örneği tekrartekrar açıkça anlatmadayız ve insan, her mahluktan daha fazla mücadelecidir."
    },
    {
      "ayahNumber": "55",
      "ayahText": "İnsanları, kendilerine hidayet geldikten, doğru yol bildirildikten sonra da inanmaktan ve Rablerinden yarlıganma dilemekten meneden şey, ancak evvelkiler hakkındaki yolun, yordamın, dünyada helak edilişin gelmesini, yahut da apaçık bir surette ahiret azabının gelip çatmasını bekleyiş."
    },
    {
      "ayahNumber": "56",
      "ayahText": "Ve biz, peygamberleri ancak müjdeci, korkutucu olarak göndeririz. Kafir olanlar, hakkı batılla gidermek için çalışırlar, çekişirler, ayetlerimizi ve kendilerine verilen korkulu haberleri alaya alırlar."
    },
    {
      "ayahNumber": "57",
      "ayahText": "Rabbinin ayetleriyle kendisine öğütler verildiği halde onlardan yüz çeviren ve elleriyle hazırladığı şeyi unutan kişiden daha zalim kimdir ki? Gerçekten de biz, onların anlamamaları için gönüllerine perdeler gerdik ve kulaklarını ağırlaştırdık ve onları doğru yola çağırsan da imkan yok doğru yola gelmez onlar."
    },
    {
      "ayahNumber": "58",
      "ayahText": "Ve Rabbin, suçları örter, rahmet sahibidir. Kazandıklarına karşılık onları helak ediverse çabucak azap ederdi; fakat onlara vaadedilmiş mukadder bir zaman var, o zaman geldi mi, ondan başka sığınacak hiçbir makam bulamazlar."
    },
    {
      "ayahNumber": "59",
      "ayahText": "İşte zulmettikleri için helak ettiğimiz bunca şehir ve biz, onların helaki için de mukadder bir zaman tayin etmiştik."
    },
    {
      "ayahNumber": "60",
      "ayahText": "An o zamanı ki Musa, genç arkadaşına, ben demişti, iki denizin kavuştuğu yeredek durmadan, dinlenmeden gideceğim, yahut da yıllarca bu uğurda uğraşacağım."
    },
    {
      "ayahNumber": "61",
      "ayahText": "İki denizin kavuştuğu yere vardıkları zaman balıklarını unutmuşlardı; balık, denize atlamış, dalıp bir yol tutmuş gitmişti."
    },
    {
      "ayahNumber": "62",
      "ayahText": "Oradan geçtikten sonra Musa, genç arkadaşına kuşluk yemeğimizi getir dedi, gerçekten de şu yolculuk, yordu bizi."
    },
    {
      "ayahNumber": "63",
      "ayahText": "Arkadaşı, gördün mü dedi, kayanın üstünde oturduğumuz zaman balığı unutmuştum; onu bana unutturan ve sana söylememe mani olan da ancak Şeytan'dır; balık, şaşılacak bir surette denizde bir yoldur tuttu, dalıp gitti."
    },
    {
      "ayahNumber": "64",
      "ayahText": "Musa, buydu aradığımız işte dedi ve kendi izlerini izleyerek geri döndüler."
    },
    {
      "ayahNumber": "65",
      "ayahText": "Derken kullarımızdan bir kulu buldular ki biz, katımızdan ona rahmet ihsan etmiştik ve katımızdan ilim belletmiştik."
    },
    {
      "ayahNumber": "66",
      "ayahText": "Musa, ona, sana öğretilen gerçek bilgiden bana da öğretmen şartıyla sana uyayım mı dedi."
    },
    {
      "ayahNumber": "67",
      "ayahText": "O, sen dedi, benimle beraber bulunmaya dayanamazsın."
    },
    {
      "ayahNumber": "68",
      "ayahText": "İç yüzünü kavramana imkan olmayan birşeye nasıl sabredebilirsin ki?"
    },
    {
      "ayahNumber": "69",
      "ayahText": "Musa, Allah dilerse dedi, görürsün, sabredeceğim ve hiçbir hususta sana isyan etmeyeceğim."
    },
    {
      "ayahNumber": "70",
      "ayahText": "O, bana uyarsan dedi, sana ona ait bir söz söyleyinceyedek hiçbir şey sorma bana."
    },
    {
      "ayahNumber": "71",
      "ayahText": "Derken kalkıp yola düştüler, nihayet bir gemiye bindiler, o zat, gemiyi deldi. Musa, içindekileri boğmak için mi gemiyi deldin dedi, andolsun ki pek kötü bir iş yaptın."
    },
    {
      "ayahNumber": "72",
      "ayahText": "O zat, demedim mi dedi, gerçekten de sen, benimle beraber bulunmaya dayanamazsın."
    },
    {
      "ayahNumber": "73",
      "ayahText": "Musa, unuttum dedi, bu yüzden azarlama beni ve şu arkadaşlığımızda ağır bir yük yükleme bana."
    },
    {
      "ayahNumber": "74",
      "ayahText": "Gene yola düştüler, derken bir erkek çocuğa rastladılar, o zat, çocuğu öldürdü. Musa bir cana kıymamışken tuttun, tertemiz birisini öldürdün, andolsun ki pek kötü ve menedilmiş bir şey yaptın sen dedi."
    },
    {
      "ayahNumber": "75",
      "ayahText": "O, demedim miydi sana dedi, gerçekten de sen, benimle beraber bulunmaya dayanamazsın."
    },
    {
      "ayahNumber": "76",
      "ayahText": "Musa, bundan sonra dedi, sana bir şey sorarsam benimle arkadaş olma artık, bir daha bir şey sorarsam benden ayrılmada gerçekten de mazursun."
    },
    {
      "ayahNumber": "77",
      "ayahText": "Gene yola düştüler. Bir şehre geldiler, halkından yemek istedilerse de onları konuklayıp doyuran bir tek kişi bile çıkmadı. Orada bir duvar buldular, yıkılmak üzereydi. O zat, duvarı doğrulttu. Musa, dileseydin dedi, bu hizmete karşılık bir ücret alırdın."
    },
    {
      "ayahNumber": "78",
      "ayahText": "O zat, işte dedi, seninle benim aramda artık ayrılık bu. Sabredemediğin şeylerin iç yüzünü haber vereyim sana."
    },
    {
      "ayahNumber": "79",
      "ayahText": "Gemi, denizde çalışan yoksul kimselerindi, onu kusurlu bir hale getirmek istedim, çünkü ilerde bir padişah var, bütün gemileri zaptetmede."
    },
    {
      "ayahNumber": "80",
      "ayahText": "Çocuğa gelince: Anası, babası inanmış kimseler. Bu çocuğun, onları azgınlığa ve kafirliğe sevketmesinden korktuk da öldürdük."
    },
    {
      "ayahNumber": "81",
      "ayahText": "Rablerinin onlara, bu çocuğun yerine temizlikte daha ileri, merhametçe daha duygulu bir çocuğu vermesini diledik."
    },
    {
      "ayahNumber": "82",
      "ayahText": "Duvarsa, şehirdeki iki yetim çocuğundu ve altında, onlara ait bir define vardı, babaları da temiz bir adamdı. Rabbin, onların ergenlik çağına gelmelerini ve definelerini çıkarıp elde etmelerini diledi. Bunları kendiliğimden yapmadım. İşte sabredemediğin şeylerin iç yüzü."
    },
    {
      "ayahNumber": "83",
      "ayahText": "Sana Zülkarneyn'i sorarlar. De ki: Ona ait haberleri de okuyalım size."
    },
    {
      "ayahNumber": "84",
      "ayahText": "Biz, gerçekten de onu yeryüzünde yerleştirip yüceltmiştik, her şeyin yolunayoradamına ait ne bilgi varsa vermiştik ona."
    },
    {
      "ayahNumber": "85",
      "ayahText": "O, batıya doğru bir yol tutmuştu."
    },
    {
      "ayahNumber": "86",
      "ayahText": "Nihayet güneşin battığı yere gelince görmüştü ki güneş, kara bir balçığa batmada ve orada bir topluluğa rastladı. Dedik ki: Ey Zülkarneyn, istersen azaplandırırsın bunları, istersen iyilik edersin onlara."
    },
    {
      "ayahNumber": "87",
      "ayahText": "Dedi ki: Zulmedeni azaplandırırız, sonra da Rabbinin tapısına götürülür de Rabbi, onu şiddetli bir azaba uğratır."
    },
    {
      "ayahNumber": "88",
      "ayahText": "Fakat inanan ve iyi iş işleyene güzel bir karşılık var ve biz ona emirlerimizden kolay olanını emredecek, o çeşit emirler vereceğiz."
    },
    {
      "ayahNumber": "89",
      "ayahText": "Sonra, bir yol daha tuttu."
    },
    {
      "ayahNumber": "90",
      "ayahText": "Da gidegide güneşin doğduğu yere vardı, orada öyle bir topluluk buldu ki onların güneşten başka hiçbir elbisesi yoktu, öyle bir topluluğa doğmadaydı güneş orada."
    },
    {
      "ayahNumber": "91",
      "ayahText": "Böyleydi işte bu, gerçekten de nesi var, nesi yoksa bilgimiz hepsine şamildir, hepsinden de haberdarız."
    },
    {
      "ayahNumber": "92",
      "ayahText": "Sonra gene bir yol tuttu."
    },
    {
      "ayahNumber": "93",
      "ayahText": "Ta iki setin arasına vardı, onların yanında bir topluluk buldu ki hemen hiçbir söz anlamıyorlardı."
    },
    {
      "ayahNumber": "94",
      "ayahText": "Dediler ki: Ey Zülkarneyn, Ye'cuc'la Me'cuc, yeryüzünde bozgunculuk yapan taifelerdir, onlarla bizim aramıza bir set yapmak şartıyle sana mallarımızdan versek razı olur musun, yapar mısın?"
    },
    {
      "ayahNumber": "95",
      "ayahText": "Rabbimin bana verdiği devlet ve servet, daha hayırlıdır bana dedi, siz bana emeğinizle yardım edin de aranıza bir sed yapayım."
    },
    {
      "ayahNumber": "96",
      "ayahText": "Siz bana demir parçaları getirin. Dağların iki tarafı birbirine müsavi olunca üfleyin dedi. Onu ateş haline sokunca da getirin de dedi, üstüne erimiş bakır dökeyim."
    },
    {
      "ayahNumber": "97",
      "ayahText": "Artık bu seti aşmaya da güçleri yetmez, delmiye de güçleri yetmez."
    },
    {
      "ayahNumber": "98",
      "ayahText": "Bu dedi, Rabbimin rahmetinden bir lütuf. Rabbimin vaadettiği zaman gelince bu seti dümdüz yapar, yerle bir eder ve Rabbimin vaadi de gerçektir."
    },
    {
      "ayahNumber": "99",
      "ayahText": "O gün deniz gibi dalgalanır, dalgadalga birbirlerine karışır onlar ve sur üfürülür de onların hepsini toplarız."
    },
    {
      "ayahNumber": "100",
      "ayahText": "Ve o gün kafirlere, cehennemi öyle bir gösteririz ki."
    },
    {
      "ayahNumber": "101",
      "ayahText": "Onların delillerimi görüp beni anmak hususunda gözleri perdelenmişti ve Kur'an'ı dinlemeye tahammülleri yoktu onların."
    },
    {
      "ayahNumber": "102",
      "ayahText": "Kafir olanlar, benden başka ve kullarımdan, kendilerine yardımcı edindiklerini mi sandılar? Biz, kafirlere, konak yeri olarak cehennemi hazırladık."
    },
    {
      "ayahNumber": "103",
      "ayahText": "De ki: İşledikleri işler bakımından en fazla ziyan edenler kimlerdir, haber vereyim mi size?"
    },
    {
      "ayahNumber": "104",
      "ayahText": "Onlardır en fazla ziyan edenler ki dünya yaşayışında bütün çalışmaları boşa gider, halbuki onlar, gerçekten de kendilerinin iyilik ettiklerini, iyi işlerde bulunduklarını sanırlardı."
    },
    {
      "ayahNumber": "105",
      "ayahText": "Onlardır kafir olanlar Rablerinin delillerine ve ona ulaşacaklarını inkar edenler, bütün yaptıkları boşa gitmiştir ve biz, kıyamet günü onları hiçbir ölçüye vurmayız, onlara hiçbir değer vermeyiz."
    },
    {
      "ayahNumber": "106",
      "ayahText": "Bu, cezaları olan cehennemdir kafir olduklarından ve delillerimle peygamberlerimi alaya aldıklarından dolayı."
    },
    {
      "ayahNumber": "107",
      "ayahText": "İnanıp iyi işlerde bulunanların konak yerleriyse Firdevs cennetleridir."
    },
    {
      "ayahNumber": "108",
      "ayahText": "Orada ebedi olarak kalırlar ve oradan ayrılmak da istemezler."
    },
    {
      "ayahNumber": "109",
      "ayahText": "De ki: Deniz mürekkep olsa tükenir, yazılmaz Rabbimin sözleri tükenmeden, hatta o deniz kadar bir deniz daha eklense gene tükenir, yazılamaz."
    },
    {
      "ayahNumber": "110",
      "ayahText": "De ki: Ben de ancak sizin gibi bir insanım, bana vahyedildiki mabudunuz ancak ve ancak bir mabuttur, arttık Rabbiyle buluşmayı uman iyi işlerde bulunsun ve Rabbinin kulluğunda hiçbir kimseyi eş tutmasın."
    }
  ]
}