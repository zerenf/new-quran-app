{
  "surahNumber": "32",
  "surahName": "Secde Suresi",
  "ayats": [
    {
      "ayahNumber": "1",
      "ayahText": "Elif lam mim."
    },
    {
      "ayahNumber": "2",
      "ayahText": "Bu kitap, alemlerin Rabbi tarafından indirilmiştir, hiç şüphe yok bunda."
    },
    {
      "ayahNumber": "3",
      "ayahText": "Yoksa, bunu o mu uyduruyor diyorlar? Hayır, o, gerçektir Rabbinden, senden önce, kendilerine bir korkutucu gelmemiş olan topluluğu, doğru yolu bulsunlar diye korkutman için indirilmiştir."
    },
    {
      "ayahNumber": "4",
      "ayahText": "Öyle bir Allah'tır ki gökleri ve yeryüzünü ve ikisinin arasında ne varsa hepsini altı günde yaratmıştır da sonra arşa hakim olmuştur; ondan başka ne bir dost ve yardımcı var size, ne bir şefaatçi; hala mı düşünüp öğüt almazsınız?"
    },
    {
      "ayahNumber": "5",
      "ayahText": "Gökten yeredek her işi tedbir eden odur, sonra o işe memur olan melek, sizin sayışınıza göre miktarı bin yıl tutan bir günde, onun tapısına yükselip çıkar."
    },
    {
      "ayahNumber": "6",
      "ayahText": "İşte budur gizliyi de bilen, açıktakini de bilen üstün ve hüküm ve hikmet sahibi mabut."
    },
    {
      "ayahNumber": "7",
      "ayahText": "Öylesine mabut ki her şeyin yaratılışını güzel ve tam yerinde yapmıştır da insanı da balçıktan yaratmaya koyulmuştur."
    },
    {
      "ayahNumber": "8",
      "ayahText": "Sonra onun soyunu, duru bir sudan, aşağılık bir su katresinden yaratmıştır."
    },
    {
      "ayahNumber": "9",
      "ayahText": "Sonra da onu tamamlamıştır, ona kabiliyet vermiştir ve ona ruhundan üfürmüştür ve size kulak, gözler ve gönüller halketmiştir; ne de az şükredersiniz."
    },
    {
      "ayahNumber": "10",
      "ayahText": "Ve dediler ki: Yeryüzüne karışıp kaybolduktan sonra mı yeniden yaratılacağız? Hayır, onlar, Rablerine kavuşacaklarını inkar etmedeler."
    },
    {
      "ayahNumber": "11",
      "ayahText": "De ki: Size memur olan ölüm meleği öldürecek sizi, sonra da dönüp Rabbinizin tapısına varacaksınız."
    },
    {
      "ayahNumber": "12",
      "ayahText": "Rableri katında başlarını eğerek Rabbimiz, gördük ve duyduk, artık bizi tekrar dünyaya döndür de iyi işlerde bulunalım, gerçekten de adamakıllı inandık dedikleri zaman bir görsen mücrimleri."
    },
    {
      "ayahNumber": "13",
      "ayahText": "Ve dileseydik herkesi doğru yola sevk ederdik ve fakat benden şu söz çıkmıştır, mukadderdir bu: Elbette cehennemi, bütün insanlarla, cinlerle dolduracağım."
    },
    {
      "ayahNumber": "14",
      "ayahText": "Tadın azabı, şu güne ulaşacağınızı unuttuğunuzdan dolayı, şüphe etmeyin ki biz de unuttuk sizi ve tadın ebedi olarak azabı yaptıklarınıza karşılık."
    },
    {
      "ayahNumber": "15",
      "ayahText": "Âyetlerimize, ancak kendilerine anılıp öğüt verildiği zaman yerlere kapanıp secde edenler ve Rablerine hamd ederek onu tenzih edenler ve hiç ululanmaya kalkışmayanlar, inanırlar."
    },
    {
      "ayahNumber": "16",
      "ayahText": "Yanları, yatak nedir, görmez, korkarak, umarak Rablerini çağırırlar ve kendilerini rızıklandırdığımız şeylerin bir kısmını yoksullara harcarlar."
    },
    {
      "ayahNumber": "17",
      "ayahText": "Hiç kimsecik bilmez onlar için gözleri aydınlatacak ne gizli şeyler var; yaptıklarına karşılık."
    },
    {
      "ayahNumber": "18",
      "ayahText": "İnanan kişi, inançtan çıkan kişiye benzer mi hiç? Eşit olmaz bunlar."
    },
    {
      "ayahNumber": "19",
      "ayahText": "İnananlara ve iyi işlerde bulunanlaradır Me'va cennetleri, yaptıklarına karşılık konuk olmak için."
    },
    {
      "ayahNumber": "20",
      "ayahText": "Fakat buyruktan çıkanlara gelince: Onların yurtları ateştir; oradan çıkmak istedikleri zaman tekrar atılırlar oraya ve onlara denir ki: Tadın yalanladığınız ateşin azabını."
    },
    {
      "ayahNumber": "21",
      "ayahText": "Biz, belki dönerler diye pek büyük azaptan önce de onlara yakın bir azabı tattıracağız mutlaka."
    },
    {
      "ayahNumber": "22",
      "ayahText": "Kendisine Rabbinin delillerinden bir kısmı anılıp onlarla öğüt verildikten sonra da onlardan yüz çevirenden daha zalim kimdir ki? Şüphe yok ki biz, mücrimlerden öç alacağız."
    },
    {
      "ayahNumber": "23",
      "ayahText": "Ve andolsun ki Musa'ya da kitap vermiştik, ona kavuşacağında şüphen olmasın ve biz, İsrailoğullarına o kitabı, doğru yolu gösteren bir rehber yapmıştık."
    },
    {
      "ayahNumber": "24",
      "ayahText": "Ve içlerinden, sabrettikleri takdirde onları, emrimizle doğru yola sevkedecek rehberler tayin etmiştik ve onlar, delillerimize adamakıllı inanmışlardı."
    },
    {
      "ayahNumber": "25",
      "ayahText": "Şüphe yok ki Rabbin, kıyamet gününde, ayrılığa düştükleri şeyler hakkında, aralarında hükmedecek."
    },
    {
      "ayahNumber": "26",
      "ayahText": "Onları doğru yola sevketmez mi onlardan önce nice ümmetleri helak etmemiz, onların yurtlarında gezip durmadalar; şüphe yok ki bunda deliller var elbet, hala mı işitmezler?"
    },
    {
      "ayahNumber": "27",
      "ayahText": "Görmediler mi ki biz, suyu, kurak ve çorak yerlere akıtırız da o sayede hayvanlarının ve kendilerinin yiyecekleri otları bitiririz; hala mı görmezler?"
    },
    {
      "ayahNumber": "28",
      "ayahText": "Ve derler ki: Doğru söylüyorsanız ne vakit olacak bu fetih?"
    },
    {
      "ayahNumber": "29",
      "ayahText": "De ki: Fetih günü, kafir olanlar imana gelseler de faydası yok ve onlara mühlet de verilmeyecek."
    },
    {
      "ayahNumber": "30",
      "ayahText": "Artık yüz çevir onlardan ve bekle; şüphe yok ki onlar da beklemedeler."
    }
  ]
}