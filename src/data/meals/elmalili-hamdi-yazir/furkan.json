{
  "furkan": {
    "surahNumber": "25",
    "surahNameTr": "Furkân Suresi",
    "ayats": [
      {
        "ayahNumber": "1",
        "ayahText": "\"Tebareke\" ne yüce feyyazdır o ki, dünyaları uyarmak üzere kulu Muhammed'e, hakkı batıldan ayırdeden Kur'ân'ı indirdi."
      },
      {
        "ayahNumber": "2",
        "ayahText": "O öyle bir ilâhtır ki, göklerin ve yerin hükümranlığı kendisinindir. O hiç çocuk edinmedi, hükümranlıkta ortağı yoktur. O, her şeyi yaratıp bir ölçüye göre düzenleyerek takdir etmiştir."
      },
      {
        "ayahNumber": "3",
        "ayahText": "Kâfirler, O'nu bırakıp bir şey yaratamayan, bilakis kendileri yaratılmış olan, kendilerine ne zarar ve ne de fayda verebilen; öldürmeye, diriltmeye ve ölümden sonra tekrar canlandırmaya güçleri yetmeyen tanrılar edindiler."
      },
      {
        "ayahNumber": "4",
        "ayahText": "İnkâr edenler: \"Bu Kur'ân Muhammed'in uydurmasıdır, ona başka bir topluluk yardım etmiştir\" diyerek haksız ve asılsız bir söz uydurdular."
      },
      {
        "ayahNumber": "5",
        "ayahText": "\"Kur'ân öncekilerin masallarıdır; başkalarına yazdırmış da sabah akşam kendisine okunmaktadır\" dediler."
      },
      {
        "ayahNumber": "6",
        "ayahText": "Ey Muhammed! De ki: \"Onu, göklerin ve yerin sırrını bilen indirmiştir. Şüphesiz O, bağışlayandır, merhamet edendir.\""
      },
      {
        "ayahNumber": "7",
        "ayahText": "Şöyle dediler: \"Bu ne biçim peygamber ki, yemek yer, sokaklarda gezer? Ona, beraberinde bulunup uyaran bir melek indirilseydi ya!\""
      },
      {
        "ayahNumber": "8",
        "ayahText": "\"Yahut kendisine bir hazine verilseydi veya besleneceği bir bahçe olsaydı ya!\" Bu zalimler, inananlara \"Siz sadece büyülenmiş bir adama uyuyorsunuz\" dediler."
      },
      {
        "ayahNumber": "9",
        "ayahText": "Ey Muhammed! sana nasıl misaller getirdiklerine bir bak! Onlar sapmışlardır, yol bulamazlar."
      },
      {
        "ayahNumber": "10",
        "ayahText": "Öyle yücedir O ki, dilerse sana ondan daha iyisini, altından ırmaklar akan cennetler verir, sana köşkler de yapar."
      },
      {
        "ayahNumber": "11",
        "ayahText": "Fakat onlar o saati (kıyameti) de yalanladılar. Biz ise o saati yalanlayanlara çılgın alevli bir ateş hazırladık."
      },
      {
        "ayahNumber": "12",
        "ayahText": "Ki, cehennem ateşi uzak bir mesafeden kendilerine görününce, onun bir hışımlanmasını (kaynamasını) ve uğultusunu işitirler."
      },
      {
        "ayahNumber": "13",
        "ayahText": "Elleri boyunlarına bağlı olarak onun dar bir yerine atıldıkları zaman da, oracıkta yok olmayı isterler."
      },
      {
        "ayahNumber": "14",
        "ayahText": "(Onlara şöyle denilir) Bu gün bir yok olmayı değil, nice yok olmaları isteyin!"
      },
      {
        "ayahNumber": "15",
        "ayahText": "De ki: Bu mu daha iyi, yoksa takva sahiplerine vaad olunan ebedilik cenneti mi? Çünkü orası, onlar için bir mükafattır ve bir varış yeridir."
      },
      {
        "ayahNumber": "16",
        "ayahText": "Onlar için orada ne isterlerse var, hem orada ebedî kalacaklar. Çünkü bu Rabbinden yerine getirilmesi istenen bir vaaddir."
      },
      {
        "ayahNumber": "17",
        "ayahText": "Hele o gün Rabbin onları Allah'tan başka taptıkları şeylerle toplar da, der ki: \"Siz mi saptırdınız şu kullarımı, yoksa kendileri mi yolu kaybettiler?\""
      },
      {
        "ayahNumber": "18",
        "ayahText": "Onlar: \"Sübhansın seni tenzih ederiz. Seni bırakıp da senden başka dostlar edinmek bize yaraşmaz; fakat sen onlara ve atalarına o kadar nimet verdin ki, sonunda seni anmayı unuttular ve helaki hak eden bir kavim oldular.\" derler."
      },
      {
        "ayahNumber": "19",
        "ayahText": "(Bunun üzerine ötekilere hitaben şöyle denilir.) İşte (taptıklarınız) sizi söylediklerinizde yalancı çıkardılar. Artık ne (azabınızı) geri çevirebilir, ne de bir yardıma çare bulabilirsiniz ve içinizden kim zulmederse, ona büyük bir azab tattıracağız."
      },
      {
        "ayahNumber": "20",
        "ayahText": "(Resulüm!) Biz senden evvel de peygamberleri başka türlü göndermedik. Şüphesiz onlar hem yemek yiyorlar, hem çarşılarda geziyorlardı (sokaklarda yürüyorlardı). Sizin bir kısmınızı bir diğerine fitne (imtihan sebebi) kılmışızdır ki, bakalım sabredecek misiniz? Zira Rabbin her şeyi hakkıyla görmektedir."
      },
      {
        "ayahNumber": "21",
        "ayahText": "Bununla beraber, bize kavuşmayı ummayanlar \"Bize ya melekler indirilmeliydi, ya da Rabbimizi görmeliydik\" dediler. Andolsun ki, doğrusu nefislerinde kendilerini büyük gördüler ve büyük azgınlık ettiler."
      },
      {
        "ayahNumber": "22",
        "ayahText": "Melekleri görecekleri gün, işte o gün, günahkarlara hiçbir sevinç haberi yoktur. Ve yasak yasak, diyeceklerdir."
      },
      {
        "ayahNumber": "23",
        "ayahText": "Onların yaptıkları her bir iyi işi dikkate alırız, fakat onu saçılmış zerreler haline getiririz."
      },
      {
        "ayahNumber": "24",
        "ayahText": "O gün cennetliklerin kalacakları yer çok iyi, dinlenecekleri yer pek güzeldir."
      },
      {
        "ayahNumber": "25",
        "ayahText": "O gün gökyüzü beyaz bulutlar halinde yarılacak ve melekler bölük bölük indirileceklerdir."
      },
      {
        "ayahNumber": "26",
        "ayahText": "İşte o gün gerçek hükümranlık, çok merhametli olan Allah'ındır. Kâfirler için ise o, pek çetin bir gündür."
      },
      {
        "ayahNumber": "27",
        "ayahText": "O gün zalim kimse ellerini ısıracak: \"Eyvah!\" diyecek, \"keşke Peygamberin yanında bir yol tutsaydım!\""
      },
      {
        "ayahNumber": "28",
        "ayahText": "\"Eyvah!\" diyecek, \"keşke falancayı dost edinmeseydim."
      },
      {
        "ayahNumber": "29",
        "ayahText": "Çünkü zikir (Kur'ân) bana gelmişken o, hakikaten beni ondan saptırdı. Şeytan insanı (uçuruma sürükleyip sonra) yapayalnız ve yardımcısız bırakmaktadır."
      },
      {
        "ayahNumber": "30",
        "ayahText": "Peygamber dedi ki: \"Ey Rabbim! Kavmim bu Kur'ân'ı terkedilmiş (bir şey yerinde) tuttular.\""
      },
      {
        "ayahNumber": "31",
        "ayahText": "(Resulüm!) Ve işte biz böyle her peygamber için günahkarlardan bir düşman yapmışızdır. Bununla beraber hidayet verici ve yardımcı olarak Rabbin yeter."
      },
      {
        "ayahNumber": "32",
        "ayahText": "Yine o inkâr edenler dediler ki: \"O Kur'ân ona, hepsi birden indirilseydi ya\"! Biz onu senin kalbine iyice yerleştirmek için böyle (parça parça indirdik) ve onu tane tane (ayırarak) okuduk."
      },
      {
        "ayahNumber": "33",
        "ayahText": "Hem onlar sana karşı herhangi bir mesel ile gelmezler ki, biz sana (onun karşılığında) doğrusunu ve tefsirin daha güzelini getirmiş olmayalım."
      },
      {
        "ayahNumber": "34",
        "ayahText": "O yüzleri üstü cehenneme toplanacaklar var ya! işte onlar, yerleri en kötü, yolları en sapık olanlardır."
      },
      {
        "ayahNumber": "35",
        "ayahText": "Andolsun ki Musa'ya kitap verdik, kardeşi Harun'u da ona yardımcı yaptık."
      },
      {
        "ayahNumber": "36",
        "ayahText": "\"Haydi âyetlerimizi yalan sayan o kavme gidin\" dedik. Sonunda (yola gelmediklerinden) onları yerle bir ettik."
      },
      {
        "ayahNumber": "37",
        "ayahText": "Nuh kavmine gelince, Peygamberleri yalancılıkla itham ettiklerinde, onları suda boğduk ve kendilerini insanlar için bir ibret yaptık. Biz zalimler için acıklı bir azab hazırlamışızdır."
      },
      {
        "ayahNumber": "38",
        "ayahText": "Ad'ı, Semud'u, Ress halkını ve bunlar arasında daha bir çok nesilleri de (inkârcılıkları yüzünden helak ettik)"
      },
      {
        "ayahNumber": "39",
        "ayahText": "Onların herbirine misaller getirdik; (ama ögüt almadıkları için) hepsini kırdık geçirdik."
      },
      {
        "ayahNumber": "40",
        "ayahText": "(Resulüm!) Andolsun ki, (bu Mekke'li putperestler), bela ve fenalık yağmuruna tutulmuş olan beldeye uğramışlardır. Peki onu da görmüyorlar mıydı? Hayır! Onlar öldükten sonra dirilmeyi ummamaktadırlar."
      },
      {
        "ayahNumber": "41",
        "ayahText": "Seni gördükleri zaman \"Bu mu Allah'ın Peygamber olarak gönderdiği?\" diye hep seni alaya alıyorlar."
      },
      {
        "ayahNumber": "42",
        "ayahText": "\"Şayet tanrılarımıza inanmakta sebat göstermeseydik, gerçekten de bizi neredeyse tanrılarımızdan saptıracaktı\" diyorlar. Azabı gördükleri zaman, kimin yolunun sapık olduğunu bilecekler!"
      },
      {
        "ayahNumber": "43",
        "ayahText": "Kötü duygularını kendisine tanrı edinen kimseyi gördün mü? Şimdi ona sen mi vekil olacaksın?"
      },
      {
        "ayahNumber": "44",
        "ayahText": "Yoksa sen, onların çoğunun gerçekten söz dinleyeceğini yahut akıllanacağını mı sanıyorsun? Gerçekte onlar hayvanlar gibidir, hatta gidişçe daha sapıktırlar."
      },
      {
        "ayahNumber": "45",
        "ayahText": "Rabbinin gölgeyi nasıl uzatmakta olduğunu görmedin mi? Dileseydi onu elbet hareketsiz de kılardı. Sonra biz güneşi, ona (gölgeye) delil kılmışızdır."
      },
      {
        "ayahNumber": "46",
        "ayahText": "Sonra da onu yavaş yavaş kendimize (başka yöne) çekmekteyiz."
      },
      {
        "ayahNumber": "47",
        "ayahText": "Sizin için geceyi örtü, uykuyu istirahat kılan, gündüzü yayılıp çalışma (zamanı) yapan O'dur."
      },
      {
        "ayahNumber": "48",
        "ayahText": "Rüzgarları rahmetinin önünde müjdeci olarak gönderen ve gökten tertemiz bir su indiren O'dur."
      },
      {
        "ayahNumber": "49",
        "ayahText": "Ki biz (o suyla) ölü toprağa can verelim, yarattığımız nice hayvanlara ve insanlara su sağlayalım, diye."
      },
      {
        "ayahNumber": "50",
        "ayahText": "Andolsun bunu, insanların öğüt almaları için, aralarında çeşit çeşit şekillerde anlatmışızdır; ama insanların çoğu ille nankörlük edip diretmiştir."
      },
      {
        "ayahNumber": "51",
        "ayahText": "(Habibim!) Şayet dileseydik elbette her köye bir uyarıcı (peygamber) gönderirdik."
      },
      {
        "ayahNumber": "52",
        "ayahText": "(Madem ki yalnız seni gönderdik) Öyleyse kâfirlere boyun eğme ve bununla (Kur'ân ile) onlara karşı olanca gücünle büyük bir savaş ver!"
      },
      {
        "ayahNumber": "53",
        "ayahText": "Birinin suyu tatlı ve susuzluğu giderici, diğerininki tuzlu ve acı iki denizi salıveren ve aralarına bir engel, aşılmaz bir serhat koyan O'dur."
      },
      {
        "ayahNumber": "54",
        "ayahText": "O (hakir) sudan, bir insan yaratıp ona bir neseb bahşeden ve sıhriyet bağı ile akraba yapan O'dur. Rabbinin her şeye gücü yeter."
      },
      {
        "ayahNumber": "55",
        "ayahText": "(Böyle iken inkârcılar) Allah'ı bırakıp kendilerine ne fayda, ne zarar veremeyen şeylere kulluk ediyorlar. İnkârcı olan kimse Rabbine karşı uğraşıp durmaktadır."
      },
      {
        "ayahNumber": "56",
        "ayahText": "(Halbuki) biz seni ancak müjdeci ve uyarıcı olarak gönderdik."
      },
      {
        "ayahNumber": "57",
        "ayahText": "De ki: \"Ben, buna karşı sizden bir ücret değil, ancak Rabbine doğru bir yol tutmayı dileyen kimseler (olmanızı) istiyorum.\""
      },
      {
        "ayahNumber": "58",
        "ayahText": "Sen, ölümsüz ve daima diri olan Allah'a güvenip dayan. O'nu hamd ile tesbih et. Kullarının günahlarından haberdar olarak O yeter."
      },
      {
        "ayahNumber": "59",
        "ayahText": "Gökleri yeri ve ikisinin arasındakileri altı günde yaratan, sonra Arş'a hükmeden Rahmân'dır. Haydi ne dileyeceksen o her şeyden haberdar olan (Rahmân)dan dile."
      },
      {
        "ayahNumber": "60",
        "ayahText": "Onlara \"Rahmân'a secde edin\" dendiği zaman, \"Rahmân da neymiş? Senin bize emrettiğine secde eder miyiz hiç?\" derler ve bu emir onların nefretini artırır."
      },
      {
        "ayahNumber": "61",
        "ayahText": "Gökte burçları var eden, onların içinde bir kandil (güneş) ve nurlu bir ay barındıran Allah, yüceler yücesidir."
      },
      {
        "ayahNumber": "62",
        "ayahText": "İbret almak veya şükretmek dileyen kimseler için gece ile gündüzü birbiri ardınca getiren O'dur."
      },
      {
        "ayahNumber": "63",
        "ayahText": "O çok merhametli Allah'ın (has) kulları onlardır ki, yeryüzünde tevazu ile yürürler ve cahil kimseler kendilerine laf attığı zaman (incitmeksizin) \"selam\" derler (geçerler)."
      },
      {
        "ayahNumber": "64",
        "ayahText": "Ve onlar ki, Rablerine secdeler ve kıyamlar ederek yatarlar."
      },
      {
        "ayahNumber": "65",
        "ayahText": "Onlar ki, şöyle derler: Cehennem azabını üzerimizden sav! Doğrusu onun azabı geçici bir şey değildir."
      },
      {
        "ayahNumber": "66",
        "ayahText": "Orası cidden ne kötü bir uğrak, ne kötü bir konaktır."
      },
      {
        "ayahNumber": "67",
        "ayahText": "Ve onlar ki, harcadıklarında ne israf ne de cimrilik ederler; ikisi arasında orta bir yol tutarlar."
      },
      {
        "ayahNumber": "68",
        "ayahText": "Yine onlar ki, Allah ile beraber başka bir tanrıya yalvarmazlar, Allah'ın haram kıldığı cana haksız yere kıymazlar ve zina etmezler. Bunları yapan günahı(nın cezasını) bulur."
      },
      {
        "ayahNumber": "69",
        "ayahText": "Kıyamet günü azabı kat kat olur ve orada alçaltılmış olarak temelli kalır."
      },
      {
        "ayahNumber": "70",
        "ayahText": "Ancak tevbe ve iman edip iyi davranışlarda bulunanlar başka; Allah onların kötülüklerini iyiliklere çevirir. Allah çok bağışlayıcıdır, engin merhamet sahibidir."
      },
      {
        "ayahNumber": "71",
        "ayahText": "Ve her kim tevbe edip iyi davranış gösterirse, şüphesiz o, tevbesi kabul edilmiş olarak Allah'a döner."
      },
      {
        "ayahNumber": "72",
        "ayahText": "Ve onlar ki, yalan şahitlik etmezler, boş bir şeye rastladıkları zaman vakar ile (oradan) geçip giderler."
      },
      {
        "ayahNumber": "73",
        "ayahText": "Kendilerine Rablerinin âyetleri hatırlatıldığında ise, onlara karşı sağır ve kör davranmazlar."
      },
      {
        "ayahNumber": "74",
        "ayahText": "Ve onlar ki: \"Ey Rabbimiz! Bize gözümüzü aydınlatacak eşler ve zürriyetler bağışla ve bizi takva sahiplerine önder kıl\" derler."
      },
      {
        "ayahNumber": "75",
        "ayahText": "İşte onlar, sabretmelerine karşılık cennetin en yüksek makamları ile mükafatlandırılacaklar, orada hürmet ve selamla karşılanacaklardır."
      },
      {
        "ayahNumber": "76",
        "ayahText": "Orada ebedî kalacaklar, orası ne güzel bir konak ve ne güzel bir makamdır."
      },
      {
        "ayahNumber": "77",
        "ayahText": "(Resulüm!) De ki: \"Rabbim size ne kıymet verir duanız olmasa? (Ey inkârcılar! Size bildirdiklerini) kesinkes yalan saydınız; o halde azab yakanızı bırakmayacaktır!"
      }
    ]
  }
}