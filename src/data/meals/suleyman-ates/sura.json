{
  "sura": {
    "surahNumber": "42",
    "surahNameTr": "Şûrâ Suresi",
    "ayats": [
      {
        "ayahNumber": "1",
        "ayahText": "Ha mim"
      },
      {
        "ayahNumber": "2",
        "ayahText": "Ayın sin kaf."
      },
      {
        "ayahNumber": "3",
        "ayahText": "O aziz ve hakim olan Allah, sana ve senden öncekilere böyle vahyeder:"
      },
      {
        "ayahNumber": "4",
        "ayahText": "Göklerde ve yerde bulunan herşey O'nundur. O, yücedir, uludur."
      },
      {
        "ayahNumber": "5",
        "ayahText": "Neredeyse gökler üstlerinden çatlayacaklar. Melekler Rablerini hamd ile tesbih ederler; yerdekiler için de mağfiret dilerler. İyi bil ki Allah, işte çok bağışlayan, çok esirgeyen O'dur."
      },
      {
        "ayahNumber": "6",
        "ayahText": "O'ndan başka veliler edinenleri Allah kollamaktadır. Sen onların üzerinde vekil değilsin."
      },
      {
        "ayahNumber": "7",
        "ayahText": "Biz sana böyle Arapça bir Kur'an vahyettik ki Anakent(Mekke'y)i ve çevresinde bulunanları ikaz edip; (vukuunda) asla kuşku bulunmayan toplanma gününe karşı uyarasın. (O gün), bir bölük cennette, bir bölük ateştedir."
      },
      {
        "ayahNumber": "8",
        "ayahText": "Allah dileseydi, onları bir tek millet yapardı. Fakat O, dilediğini rahmetine sokar. Zalimlere gelince: Onların ne velisi ne de yardımcısı vardır."
      },
      {
        "ayahNumber": "9",
        "ayahText": "Yoksa Allah'tan başka veliler mi edindiler? Veli yalnız Allah'tır. Ölüleri O diriltir. O her şeye kadirdir."
      },
      {
        "ayahNumber": "10",
        "ayahText": "Ayrılığa düştüğünüz herhangibir şeyde hüküm vermek, Allah'a aittir. İşte Rabbim Allah budur. O'na dayandım, O'na yöneldim."
      },
      {
        "ayahNumber": "11",
        "ayahText": "(O) Gökleri ve yeri yoktan var edendir. Size kendinizden çiftler, hayvanlardan da çiftler yaratmıştır. Bu(düzen içi)nde sizi üretiyor. O'na benzer hiçbir şey yoktur. O işitendir, görendir."
      },
      {
        "ayahNumber": "12",
        "ayahText": "Göklerin ve yerin anahtarları O'nundur. Dilediğine rızkı açar ve kısar. O, her şeyi bilendir."
      },
      {
        "ayahNumber": "13",
        "ayahText": "O size, dinden Nuh'a tavsiye ettiğini, sana vahyettiğimizi, İbrahim'e, Musa'ya ve Îsa'ya tavsiye ettiğimizi şeri'at (hukuk düzeni) yaptı. Şöyle ki: Dini doğru tutun ve onda ayrılığa düşmeyin. Fakat kendilerini çağırdığın (bu) esas, Allah'a ortak koşanlara ağır geldi. Allah dilediğini kendisine seçer ve iyi niyyetle yöneleni kendisine iletir."
      },
      {
        "ayahNumber": "14",
        "ayahText": "Onlar, kendilerine ilim geldikten sonra sadece aralarındaki çekememezlik yüzünden ayrılığa düştüler. Eğer Rabbinden belli bir süreye kadar yaşatma sözü geçmiş olmasaydı, aralarında hüküm verilir(işleri bitirilir)di. Onlardan sonra Kitaba varis kılınanlar ondan, kuşku veren bir şüphe içindedirler."
      },
      {
        "ayahNumber": "15",
        "ayahText": "Bundan dolayı sen (Hakka) çağır ve emrolunduğun gibi doğru ol; onların keyiflerine uyma ve de ki: \"Ben Allah'ın indirdiği her Kitaba inandım ve aranızda adalet yapmakla emrolundum. Allah bizim de Rabbimiz, sizin de Rabbinizdir. Bizim eylemlerimiz bize, sizin eylemleriniz size aittir. Bizimle sizin aranızda bir tartışma nedeni yoktur. Allah aramızı bulur, (yahut: Allah bizi bir araya toplar), dönüş O'nadır."
      },
      {
        "ayahNumber": "16",
        "ayahText": "(Kamu tarafından) Kabul edildikten sonra, hala Allah(ın dini hakkın)da tartışanların delilleri, Rableri yanında batıldır. Üzerlerine bir gazab ve onlara şiddetli bir azab vardır."
      },
      {
        "ayahNumber": "17",
        "ayahText": "Allah'tır ki gerçeği içeren Kitabı ve (adalet) ölçü(sün)ü indirdi. Ne bilirsin, belki o sa'at yakındır?"
      },
      {
        "ayahNumber": "18",
        "ayahText": "Ona inanmayanlar, onun çabuk gelmesini isterler. İnananlar ise ondan korkarlar ve onun gerçek olduğunu bilirler. İyi bil ki, o sa'at hakkında tartışanlar, uzak bir sapıklık içine düşmüşlerdir."
      },
      {
        "ayahNumber": "19",
        "ayahText": "Allah kullarına lutufkardır, dilediğini rızıklandırır. O kuvvetlidir, galiptir."
      },
      {
        "ayahNumber": "20",
        "ayahText": "Kim ahiret ekinini istiyorsa onun ekinini artırırız; kim dünya ekinini istiyorsa ona da dünyadan bir şey veririz. Fakat onun ahirette bir nasibi olmaz."
      },
      {
        "ayahNumber": "21",
        "ayahText": "Yoksa onların, kendilerine, Allah'ın izin vermediği dini koyan ortaklar mı var? Eğer (bir süre fırsat verilmesi hakkında) karar olmasaydı derhal aralarında hüküm verilir(işleri bitirilir)di. Kuşkusuz zalimler için acı bir azab vardır."
      },
      {
        "ayahNumber": "22",
        "ayahText": "Yaptıkları işler başlarına inerken zalimlerin, korkudan titrediklerini görürsün. Fakat inanıp iyi işler yapanlar cennet bahçelerindedirler. Rablerinin yanında onlara diledikleri her şey vardır. İşte büyük lutuf budur."
      },
      {
        "ayahNumber": "23",
        "ayahText": "Allah'ın, inanan ve iyi işler yapan kullarını müjdelediği (büyük lutuf). De ki: \"Ben bunu karşılık sizden bir ücret istemiyorum. Ancak (Allah'a) yaklaşmayı arzu ediyorum.\" Kim bir iyilik yaparsa onun iyiliğini artırırız. Şüphesiz Allah bağışlayan, (iyiliğe) karşılık verendir."
      },
      {
        "ayahNumber": "24",
        "ayahText": "Yoksa: \"Allah'a yalan uydurdu\" mu diyorlar? Öyle bir durumda Allah, dilese senin kalbine mühür basar; batılı mahveder, hakkı sözleriyle yerleştirir. Şüphesiz O, göğüslerin özünü bilir."
      },
      {
        "ayahNumber": "25",
        "ayahText": "O'dur ki kullarından tevbeyi kabul eder, kötülüklerden geçer ve yaptıklarınızı bilir."
      },
      {
        "ayahNumber": "26",
        "ayahText": "İnanan ve iyi işler yapanların dileklerini kabul eder; lutuf ve kereminden onlara, daha fazlasını da verir. Kafirlere gelince: onlara da çetin bir azab vardır."
      },
      {
        "ayahNumber": "27",
        "ayahText": "Allah kullarına rızkı bollaştırsaydı, yeryüzünde azarlardı. Fakat (O rızkı) dilediği ölçüde indiriyor. Çünkü O, kullarını(n her halini) haber alandır, görendir."
      },
      {
        "ayahNumber": "28",
        "ayahText": "O'dur ki (kulları) umutlarını kestikten sonra yağmuru indirir, rahmetini yayar. O velidir, övülmüştür."
      },
      {
        "ayahNumber": "29",
        "ayahText": "Gökleri, yeri ve bunların içine yaydığı canlıları yaratması da O'nun ayetlerinden(birliğinin ve kudretinin işaretlerinden)dir. O, dilediği zaman onları toplamağa da kadirdir."
      },
      {
        "ayahNumber": "30",
        "ayahText": "Başınıza gelen herhangi bir musibet kendi ellerinizin yaptığı (işler) yüzündendir. (Allah, hatalarınızın) Birçoğunu da affeder."
      },
      {
        "ayahNumber": "31",
        "ayahText": "Siz, yer yüzünde O(nun cezası)na engel olamazsınız. Sizin Allah'tan başka ne bir veliniz, ne de bir yardımcınız vardır."
      },
      {
        "ayahNumber": "32",
        "ayahText": "Denizde dağlar gibi akıp giden(gemi)ler O'nun ayetlerindendir."
      },
      {
        "ayahNumber": "33",
        "ayahText": "Dilerse rüzgarı durdurur, (gemiler denizin) sırtında durakalır. Kuşkusuz bunda sabreden, şükreden herkes için ibretler vardır."
      },
      {
        "ayahNumber": "34",
        "ayahText": "Yahut yaptıkları (işler) yüzünden gemileri(n içindekileri) helak eder. Birçoğunu da affeder (kurtarır)."
      },
      {
        "ayahNumber": "35",
        "ayahText": "Ki ayetlerimiz hakkında tartışanlar, kendileri için kaçacak bir yer olmadığını bilsinler."
      },
      {
        "ayahNumber": "36",
        "ayahText": "Size verilen şeyler, dünya hayatının geçimidir. İnanıp Rablerine dayananlar için Allah'ın yanında bulunan ödül ise daha hayırlı ve daha kalıcıdır."
      },
      {
        "ayahNumber": "37",
        "ayahText": "Onlar büyük günahlardan ve çirkin işlerden kaçınırlar; kızdıkları zaman da onlar, affederler."
      },
      {
        "ayahNumber": "38",
        "ayahText": "Rablerinin çağrısına gelirler, namazı kılarlar. İşleri, aralarında danışma iledir. Kendilerine verdiğimiz rızıktan hayır için harcarlar."
      },
      {
        "ayahNumber": "39",
        "ayahText": "Bir zulüm ve saldırıya uğradıkları zaman kendilerini savunurlar."
      },
      {
        "ayahNumber": "40",
        "ayahText": "Kötülüğün cezası, yine onun gibi bir kütülüktür. Kim affeder, barışırsa onun mükafatı Allah'a aittir. Doğrusu O, zalimleri sevmez."
      },
      {
        "ayahNumber": "41",
        "ayahText": "Kim zulme uğradıktan sonra kendini savunursa öylelerinin aleyhine bir yol yoktur (onlar kınanmaz ve cezalandırılmazlar)."
      },
      {
        "ayahNumber": "42",
        "ayahText": "Ancak şunlar aleyhine yol vardır ki, insanlara zulmederler ve yeryüzünde haksız yere saldırırlar. İşte böylelerine acı bir azab vardır."
      },
      {
        "ayahNumber": "43",
        "ayahText": "Fakat kim sabreder, affederse, şüphesiz bu, çok önemli işlerdendir!"
      },
      {
        "ayahNumber": "44",
        "ayahText": "Allah kimi sapıklıkta bırakırsa artık onun, Allah'tan sonra bir velisi yoktur. Zalimlerin, azabı gördükleri zaman: \"Geri dönecek bir yol var mı?\" dediklerini görürsün."
      },
      {
        "ayahNumber": "45",
        "ayahText": "Yine onları görürsün: Aşağılıktan başlarını öne eğmiş vaziyette ateşe sunulurlarken göz ucuyla gizli gizli bakarlar. İnananlar da: \"İşte asıl ziyana uğrayanlar, kıyamet günü hem kendilerini, hem ailelerini ziyan edenlerdir. Bakın, gerçekten zalimler sürekli bir azab içindedirler\" demişlerdir."
      },
      {
        "ayahNumber": "46",
        "ayahText": "Onların, Allah'tan başka kendilerine yardım edecek velileri yoktur. Allah kimi sapıklıkta bırakırsa artık onun için bir (kurtuluş) yol(u) yoktur."
      },
      {
        "ayahNumber": "47",
        "ayahText": "Allah'tan, geri çevrilmesi mümkün olmayan bir gün gelmezden önce, Rabbiniz(in çağrısı)na uyun. Çünkü o gün ne sığınacak bir yeriniz var; ne de (yaptıklarınızı) inkara çare."
      },
      {
        "ayahNumber": "48",
        "ayahText": "Eğer yüz çevirirlerse (üzülme); biz seni onların üzerine bekçi göndermedik. Sana düşen, yalnız duyurmaktır. Biz insana, bizden bir rahmet taddırdığımız zaman ona sevinir. Ama ellerinin (yapıp) öne sürdüğü işlerden dolayı başlarına bir kötülük gelirse, insan hemen nankör olur."
      },
      {
        "ayahNumber": "49",
        "ayahText": "Göklerin ve yerin mülkü Allah'ındır. (O) Dilediğini yaratır. Dilediğine dişiler bahşeder, dilediğine de erkekler bahşeder."
      },
      {
        "ayahNumber": "50",
        "ayahText": "Yahut onları çift yapar: Hem dişi, hem erkek (verir). Dilediğini de kısır yapar. O (herşeyi) bilendir, (herşeye) gücü yetendir."
      },
      {
        "ayahNumber": "51",
        "ayahText": "Allah bir insanla (karşılıklı) konuşmaz. Ancak vahiyle (kulunun kalbine dilediği düşünceyi doğurarak), yahut perde arkasından konuşur; yahut izniyle dilediğini vahyedecek bir elçi gönderir. O, yücedir, hüküm ve hikmet sahibidir."
      },
      {
        "ayahNumber": "52",
        "ayahText": "İşte sana da böyle emrimizden bir ruh (gönüllere can veren bir söz) vahyettik. Sen Kitap nedir, iman nedir bilmezdin. Fakat biz onu, kullarımızdan dilediğimizi, doğru yola ilettiğimiz bir nur yaptık. Şüphesiz sen, doğru yola götürüyorsun:"
      },
      {
        "ayahNumber": "53",
        "ayahText": "Göklerde ve yerde bulunan herşeyin sahibi Allah'ın yoluna. İyi bilin ki bütün işler sonunda Allah'a varır."
      }
    ]
  }
}