{
  "surahNumber": "46",
  "surahName": "Ahkâf Suresi",
  "ayats": [
    {
      "ayahNumber": "1",
      "ayahText": "Ha mim."
    },
    {
      "ayahNumber": "2",
      "ayahText": "Kitabın indirilişi aziz, hakim olan Allah tarafındandır."
    },
    {
      "ayahNumber": "3",
      "ayahText": "Biz gökleri, yeri ve ikisi arasında bulunanları (boş yere değil), ancak gerçek ile ve belli bir süreye göre yarattık. İnkar edenler, uyarıldıkları şeyden yüz çevirmektedirler."
    },
    {
      "ayahNumber": "4",
      "ayahText": "De ki: \"Allah'tan başka yalvardıklarınızı gördünüz mü? Bana gösterin, onlar yerden neyi yarattılar? Yoksa gökler(in yaratılışın)da onların bir ortaklığı mı var? Eğer doğru iseniz bundan önce (inmiş olan) bir Kitap, yahut bir bilgi kalıntısı getirin.\""
    },
    {
      "ayahNumber": "5",
      "ayahText": "Allah'ı bırakıp da kıyamet gününe kadar kendisine cevap veremeyecek şeylere yalvarandan daha sapık kim olabilir? Oysa onlar, bunların yalvardıklarından habersizdirler."
    },
    {
      "ayahNumber": "6",
      "ayahText": "İnsanlar (Yüce Divana) toplandıkları gün, (taptıkları tanrılar) onlara düşman olurlar ve onların, kendilerine tapmalarını tanımazlar."
    },
    {
      "ayahNumber": "7",
      "ayahText": "Onlara açık açık ayetlerimiz okunduğu zaman kendilerine gelen hakkı inkar edenler: \"Bu, apaçık bir büyüdür\" dediler."
    },
    {
      "ayahNumber": "8",
      "ayahText": "Yoksa \"Onu uydurdu\" mu diyorlar? De ki: \"Eğer ben onu uydurmuşsam, Allah'tan gelecek cezaya karşı sizin bana hiçbir yararınız olmaz. O, sizin yaptığınız taşkınlığı daha iyi bilir. Benimle sizin aranızda O'nun şahid olması yeter. O, bağışlayan, esirgeyendir."
    },
    {
      "ayahNumber": "9",
      "ayahText": "De ki: \"Ben türedi bir elçi değilim. Bana ve size ne yapılacağını da bilmem. Ben sadece bana vahyedilene uyuyorum ve ben apaçık bir uyarıcıdan başka bir şey değilim.\""
    },
    {
      "ayahNumber": "10",
      "ayahText": "De ki: \"Hiç düşündünüz mü: Eğer bu (Kur'an) Allah katından olduğu halde siz onu tanımamışsanız; İsrail oğullarından bir şahid de bunun benzerini (Tevrat'ta) görüp inandığı halde siz (inanmağa) tenezzül etmemişseniz (durumunuz nice olur)? Allah, zalim bir toplumu doğru yola iletmez."
    },
    {
      "ayahNumber": "11",
      "ayahText": "İnkar edenler, inananlar için \"(Muhammed'in getirdiği) iyi bir şey olsaydı (şu zavallı kişiler) ona inanmada bizi geçemezlerdi, (biz onlardan önce inanırdık) dediler. Onlar, onun gösterdiği doğru yola eremediklerinden: \"Bu eski bir yalandır,\" diyeceklerdir."
    },
    {
      "ayahNumber": "12",
      "ayahText": "Ondan önce de önder ve rahmet olarak Musa'nın Kitabı vardır. Bu da (şirk ile) kendilerine yazık edenleri uyarmak, güzel davrananları müjdelemek için Arap diliyle indirilmiş (kendinden önceki Kitabı) doğrulayan Kitaptır."
    },
    {
      "ayahNumber": "13",
      "ayahText": "Rabbimiz Allah'tır deyip sonra doğru olanlar, onlara korku yoktur ve onlar üzülmeyeceklerdir."
    },
    {
      "ayahNumber": "14",
      "ayahText": "Onlar cennet halkıdır, yaptıklarına karşılık orada ebedi kalacaklardır."
    },
    {
      "ayahNumber": "15",
      "ayahText": "Biz insana, ana babasına iyilik etmesini tavsiye ettik. Anası onu zahmetle taşıdı ve zahmetle doğurdu. (Ana karnında) Taşınması ile sütten kesilmesi otuz ay sürdü. Nihayet (insan) güçlü çağına erip kırk yaşına varınca: \"Ya Rabbi dedi, beni, bana ve anama, babama verdiğin ni'mete şükretmeğe, razı olacağın yararlı işler yapmağa sevk eyle. Benim için zürriyetim içinde de salahı devam ettir (benden gelecek olanları da iyi insanlar yap). Ben sana yüz tuttum ve ben (sana) teslim olanlardanım."
    },
    {
      "ayahNumber": "16",
      "ayahText": "Onlar öyle kişilerdir ki, yaptıklarının en iyisini onlardan kabul ederiz ve onların kötülüklerinden geçeriz, cennet halkı arasındadırlar. Bu, (dünyada) kendilerine söylenen doğru söz(ün gerçekleşmesi)dir."
    },
    {
      "ayahNumber": "17",
      "ayahText": "Fakat o kimse ki anasına, babasına: \"Öf size, benden önce nice nesiller gelip geçmiş, (kimse geri gelmemiş) iken siz benim (diriltilip) çıkarılacağımı mı bana va'dediyor(beni bununla mı tehdidediyor)sunuz?\" dedi. Onlarsa Allah'a sığınarak: \"Yazık sana, (etme, gel) inan; Allah'ın sözü gerçektir\" derken o: \"Bu, eskilerin masallarından başka bir şey değildir.\" der."
    },
    {
      "ayahNumber": "18",
      "ayahText": "İşte onlar da kendilerine (azab) söz(ü) gerekli olmuş kimselerdir. Kendilerinden önce geçen cin ve insan toplulukları arasında (azabın içinde) bulunacaklardır. Gerçekten onlar, ziyana uğrayanlardır."
    },
    {
      "ayahNumber": "19",
      "ayahText": "Her birinin (inananların ve inanmayanların) yaptıkları işlerden dereceleri vardır. Allah, onlara yaptıklarının karşılığını tam verir; kendilerine hiç haksızlık edilmez."
    },
    {
      "ayahNumber": "20",
      "ayahText": "İnkar edenler ateşe sunulacakları gün, (kendilerine denir ki): \"Dünya hayatınızda bütün güzel şeylerinizi zayi ettiniz; (orada) bunlarla sefa sürüp bunları tükettiniz (burası için hiçbir şey bırakmadınız). Yeryüzünde haksız yere büyüklük taslamanızdan ve yoldan çıkmanızdan ötürü bugün, alçaltıcı bir azab ile cezalandırılacaksınız.\""
    },
    {
      "ayahNumber": "21",
      "ayahText": "Ad'ın kardeşini (Hud'u) an: AhÆaf'taki kavmini uyarmıştı. Onun önünden ve ardından nice uyarıcılar da gelip geçti (demişti ki): \"Allah'tan başkasına kulluk etmeyin; ben sizin, büyük bir günün azabına uğramanızdan korkuyorum.\""
    },
    {
      "ayahNumber": "22",
      "ayahText": "Dediler: \"Sen bizi tanrılarımızdan çevirmek için mi geldin? Doğrulardan isen bizi tehdidettiğin şeyi bize getir.\""
    },
    {
      "ayahNumber": "23",
      "ayahText": "Dedi: \"(Azabın ne zaman geleceğine dair) Bilgi, ancak Allah katındadır. Ben, tebliğ görevlendirildiğim mesajı size duyuruyorum; fakat sizi cahillik eden bir kavim görüyorum.\""
    },
    {
      "ayahNumber": "24",
      "ayahText": "Nihayet azabın (ufukta) geniş bir bulut halinde vadilerine doğru geldiğini görünce: \"Bu, bize yağmur yağdıracak bir buluttur\" dediler. Hayır, o sizin acele gelmesini istediğiniz şey, içinde acı azab bulunan bir rüzgardır."
    },
    {
      "ayahNumber": "25",
      "ayahText": "Rabbinin emriyle her şeyi yıkar, mahveder. Derken onlar o hale geldiler ki konutlarından başka bir şey görülmez oldu. İşte biz, suç işleyen toplumu böyle cezalandırırız."
    },
    {
      "ayahNumber": "26",
      "ayahText": "Onlara size vermediğimiz servet ve kuvveti vermiştik, onlara kulaklar, gözler ve gönüller yaratmıştık. Fakat ne kulakları, ne gözleri ne de gönülleri kendilerine bir yarar sağladı. Zira (düşünüp ibret almıyorlar, tersine) bile bile Allah'ın ayetlerini inkar ediyorlardı. Ve alay edip durdukları şey, kendilerini kuşatıverdi."
    },
    {
      "ayahNumber": "27",
      "ayahText": "Andolsun, biz çevrenizdeki kentleri de yok ettik ve belki (küfürlerinden) dönerler diye ayetleri tekrar tekrar açıkladık."
    },
    {
      "ayahNumber": "28",
      "ayahText": "Allah'tan başka, kendilerine (Allah yanında) yakınlık sağlamak için tanrı edindikleri şeyler, kendilerine yardım etselerdi ya! Hayır, (tanrıları), onlardan kaybolup gittiler. İşte onların yalanları ve uydurmaları budur."
    },
    {
      "ayahNumber": "29",
      "ayahText": "Bir zaman, cinlerden bir topluluğu Kur'an dinlemek üzere sana yöneltmiştik. Ona geldiklerinde (birbirlerine): \"Susun, (dinleyin)\" dediler. (Okuma) Bitirilince de uyarıcılar olarak kavimlerine döndüler:"
    },
    {
      "ayahNumber": "30",
      "ayahText": "Ey kavmimiz, dediler, biz Musa'dan sonra indirilen, kendinden öncekini doğrulayan, gerçeğe ve doğru yola götüren bir Kitap dinledik."
    },
    {
      "ayahNumber": "31",
      "ayahText": "Ey kavmimiz, Allah'ın da'vetçisine uyun ve O'na inanın ki (Allah) günahlarınızdan bir kısmını bağışlasın ve sizi, acı azabdan korusun."
    },
    {
      "ayahNumber": "32",
      "ayahText": "Kim Allah'ın da'vetçisine uymazsa, yeryüzünde (başına inecek belaya) engel olamaz. Kendisinin O'ndan başka velileri de olmaz. Onlar, apaçık bir sapıklık içindedirler."
    },
    {
      "ayahNumber": "33",
      "ayahText": "Gökleri ve yeri yaratan, bunları yaratmakla yorulmayan Allah'ın, ölüleri diriltmeğe de kadir olduğunu görmediler mi? Evet O, her şeye kadirdir."
    },
    {
      "ayahNumber": "34",
      "ayahText": "İnkar edenler ateşe sunulacakları gün (Allah onlara): \"(Nasıl), Bu gerçek değil miymiş?\" (der); \"Evet Rabbimiz hakkı için (gerçekmiş)\" derler. \"Öyleyse inkar etmenizden dolayı azabı tadın\" der."
    },
    {
      "ayahNumber": "35",
      "ayahText": "O halde sen de, azim (ve irade) sahibi elçilerin sabrettikleri gibi sabret. O (nankör)ler için acele etme. Onlar, tehdidedildikleri azabı gördükleri gün, sanki gündüzün sadece bir sa'ati kadar yaşamış gibi olurlar. (Bu) Bir duyurudur. Yoldan çıkmış topluluktan başkası mı helak edilecektir?"
    }
  ]
}