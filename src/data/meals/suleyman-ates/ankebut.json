{
  "surahNumber": "29",
  "surahName": "Ankebût Suresi",
  "ayats": [
    {
      "ayahNumber": "1",
      "ayahText": "Elif lam mim."
    },
    {
      "ayahNumber": "2",
      "ayahText": "İnsanlar yalnız \"inandık\" demekle, hiç sınanmadan bırakılacaklarını mı sandılar?"
    },
    {
      "ayahNumber": "3",
      "ayahText": "Andolsun biz, onlardan öncekilerini sınadık. Elbette Allah (sınayıp) doğruları bilecek, yalancıları bilecektir."
    },
    {
      "ayahNumber": "4",
      "ayahText": "Yoksa kötülükleri yapanlar, bizi geçeceklerini (bizim, kendilerine yetişip onları cezalandıramayacağımızı) mı sandılar? Ne kötü hüküm veriyorlar."
    },
    {
      "ayahNumber": "5",
      "ayahText": "Kim Allah ile buluşmayı umarsa; Allah'ın (buluşma) süresi gelmektedir. O, işitendir, bilendir."
    },
    {
      "ayahNumber": "6",
      "ayahText": "Kim cihad ederse ancak kendi yararına cihad eder. Allah, alemlerden zengindir. (Kimsenin cihadına muhtaç değildir. İnsanların cihad ve ibadetleri kendi menfaatleri içindir)."
    },
    {
      "ayahNumber": "7",
      "ayahText": "İnanıp iyi işler yapanların, mutlaka kötülüklerini örteceğiz ve onları, yaptıklarının en güzeliyle mükafatlandıracağız."
    },
    {
      "ayahNumber": "8",
      "ayahText": "Biz insana ana babasına iyilik etmeyi tavsiye ettik. Eğer onlar seni, (gerçekliği) hakkında hiçbir bilgin olmayan bir şeyi bana ortak koşman için zorlarlarsa (bu hususta) onlara ita'at etme. Dönüşünüz banadır. O zaman size yaptıklarınızı haber veririm."
    },
    {
      "ayahNumber": "9",
      "ayahText": "İnanıp iyi işler yapanları, salihler arasına sokarız."
    },
    {
      "ayahNumber": "10",
      "ayahText": "İnsanlardan kimi vardır ki \"Allah'a inandık.\" der, fakat Allah uğrunda kendisine eziyet edilince insanların işkencesini, Allah'ın azabı gibi sayar. Ama Rabbinden (sana) bir yardım gelse, andolsun: \"Biz de sizinle beraberdik,\" derler. Allah, alemlerin göğüslerinde bulunan (düşünceler)i daha iyi bilmez mi?"
    },
    {
      "ayahNumber": "11",
      "ayahText": "Allah, elbette inananları da bilir, ve elbette iki yüzlüleri de bilir."
    },
    {
      "ayahNumber": "12",
      "ayahText": "İnkar edenler, inananlara: \"Siz bizim yolumuza uyun. Sizin hatalarınızı biz taşırız\" dediler. Oysa kendileri, onların hatalarından hiçbir şey taşıyacak değillerdir. Onlar tamamen yalancıdırlar."
    },
    {
      "ayahNumber": "13",
      "ayahText": "Onlar, hem kendi yüklerini, hem de kendi yükleriyle beraber başka yükleri (başkalarını kandırıp saptırmalarının vebalini) taşıyacaklar ve elbette uydurdukları şeylerden kıyamet gününde sorguya çekileceklerdir."
    },
    {
      "ayahNumber": "14",
      "ayahText": "Andolsun biz, Nuh'u kavmine gönderdik, onların arasında bin seneden elli yıl eksik kaldı (öğüt verdi, dinlemediler), sonunda haksızlık etmekte olan insanları Tufan yakaladı."
    },
    {
      "ayahNumber": "15",
      "ayahText": "Onu ve gemi halkını kurtardık ve o gemiyi alemlere bir ibret yaptık."
    },
    {
      "ayahNumber": "16",
      "ayahText": "İbrahim'i de (gönderdik). Kavmine dedi ki: \"Allah'a kulluk edin, O'ndan korkun, bilirseniz bu, sizin için daha hayırlıdır.\""
    },
    {
      "ayahNumber": "17",
      "ayahText": "Siz Allah'tan başka bir takım putlara tapıyorsunuz, yalan şeyler uyduruyorsunuz. Sizin Allah'tan başka taptıklarınız, size rızık vermezler. Siz rızkı Allah'ın yanında arayın, O'na tapın ve O'na şükredin. O'na döndürüleceksiniz."
    },
    {
      "ayahNumber": "18",
      "ayahText": "Eğer yalanlarsanız, sizden önceki ümmetler de yalanlamışlardı. Elçiye düşen, yalnız açıkça duyurmaktıır."
    },
    {
      "ayahNumber": "19",
      "ayahText": "Görmediler mi Allah nasıl yaratmayı başlatıyor, sonra onu iade ediyor (dönüp yeniden yaratıyor). Bu, Allah'a göre kolaydır."
    },
    {
      "ayahNumber": "20",
      "ayahText": "De ki: \"Yeryüzünde gezin, bakın yaratmağa nasıl başladı, sonra Allah, son yaratmayı da yapacaktır. Çünkü Allah, her şeyi yapabilendir."
    },
    {
      "ayahNumber": "21",
      "ayahText": "Dilediğine azabeder, dilediğine acır ve hepiniz O'na çevrilirsiniz."
    },
    {
      "ayahNumber": "22",
      "ayahText": "Siz, ne yerde, ne de gökte Allah'(ın yapacağı iş)i engelleyemezsiniz. Sizin Allah'tan başka ne bir koruyucunuz, ne de bir yardımcınız vardır."
    },
    {
      "ayahNumber": "23",
      "ayahText": "Allah'ın ayetlerini ve O'nunla buluşmayı inkar edenler, işte onlar benim rahmetimden ümidi kesmişlerdir ve onlar için acı bir azab vardır."
    },
    {
      "ayahNumber": "24",
      "ayahText": "Kavminin (İbrahim'e) cevabı, sadece: \"Onu öldürün, yahut yakın!\" demeleri oldu. Allah onu ateşten kurtardı. Şüphesiz bunda inanan bir toplum için ibretler vardır."
    },
    {
      "ayahNumber": "25",
      "ayahText": "(İbrahim kavmine) dedi ki: \"Siz dünya hayatında birbirinizi sevmek için Allah'ı bırakıp birtakım putlar edindiniz. (O putlara tapmanız, dünyada aranızda bir sevgi meydana gelmesine sebep olsa bile) daha sonra kıyamet gününde birbirinizi inkar eder ve birbirinizi la'netlersiniz. Varacağınız yer de ateştir ve hiçbir yardımcınız da yoktur."
    },
    {
      "ayahNumber": "26",
      "ayahText": "Bunun üzerine Lut ona inandı ve (İbrahim, kavmine) dedi ki: \"Rabbim(e ibadet edeceğim yer)e göç edeceğim. Kuşkusuz O, galibdir, hüküm ve hikmet sahibidir.\""
    },
    {
      "ayahNumber": "27",
      "ayahText": "Biz ona İshak'ı ve (torunu) Ya'kub'u armağan ettik. Onun nesli içine peygamberlik ve Kitap koyduk. Ona dünyada (yaptığı güzel işin) karşılığını verdik. Şüphesiz o, ahirette de iyilerdendir."
    },
    {
      "ayahNumber": "28",
      "ayahText": "Lut'u da (gönderdik). Kavmine dedi ki: \"Siz, sizden önce alemlerden hiç kimsenin yapmadığı bir fuhşa gidiyorsunuz.\""
    },
    {
      "ayahNumber": "29",
      "ayahText": "Siz (kadınları bırakıp) erkeklere gidiyorsunuz, yol kesiyorsunuz ve toplantılarınızda edepsizce şeyler yapıyorsunuz ha?.. Kavmi'nin cevabı, sadece: \"Eğer doğrulardan isen, haydi Allah'ın azabını getir!\" demeleri oldu."
    },
    {
      "ayahNumber": "30",
      "ayahText": "(Lut): \"Rabbim, şu bozguncu kavme karşı bana yardım et,\" dedi."
    },
    {
      "ayahNumber": "31",
      "ayahText": "Elçilerimiz İbrahim'e (oğlu olacağına dair) müjdeyi getirdikleri zaman dediler ki: \"Biz şu (Sodom) kenti(ni)n halkını helak edeceğiz. Çünkü oranın halkı zalim oldular.\""
    },
    {
      "ayahNumber": "32",
      "ayahText": "(İbrahim) dedi: \"Ama orada Lut var?\" dediler: \"Biz orada kimin bulunduğunu daha iyi biliriz. Onu ve ailesini kurtaracağız. Yalnız karısı (azabda) kalacaklardandır.\""
    },
    {
      "ayahNumber": "33",
      "ayahText": "Elçilerimiz Lut'a gelince (Lut) onlar yüzünden fenalaştı ve onlar hakkında arşını daraldı. (Melekler): \"Korkma üzülme, dediler, biz seni ve aileni kurtaracağız, yalnız karın, kalacaklardan olmuştur.\""
    },
    {
      "ayahNumber": "34",
      "ayahText": "Biz yoldan çıkan şu ülke halkının üstüne gökten bir azab indireceğiz."
    },
    {
      "ayahNumber": "35",
      "ayahText": "Andolsun biz, aklını kullanan bir toplum için ondan, (harab ettiğimiz o ülkeden) açık bir işaret bırakmışızdır."
    },
    {
      "ayahNumber": "36",
      "ayahText": "Medyen'e de kardeşleri Şuayb'i (gönderdik): \"Ey kavmim, dedi, Allah'a kuluk edin, ahiret gününü umun, yeryüzünde karışıklık çıkarıp bozgunculuk yapmayın!\""
    },
    {
      "ayahNumber": "37",
      "ayahText": "Onu yalanladılar, bu yüzden onları (o müthiş) deprem yakaladı, yurtlarında diz üstü çöküp kaldılar."
    },
    {
      "ayahNumber": "38",
      "ayahText": "Ad ve Semud'u da (helak ettik). Bu, oturdukları yerlerden size belli olmaktadır. Şeytan onlara yaptıkları işleri süsleyip onları yoldan çıkardı. Oysa bakıp ibret alabilirlerdi (ama almadılar)."
    },
    {
      "ayahNumber": "39",
      "ayahText": "Kaarun'u, Fir'avn'ı, Haman'ı da (helak ettik). Andolsun, Musa onlara açık kanıtlar getirdi, fakat onlar o yerde büyüklük tasla(yıp ayetlerimizi kabule tenezzül etme)diler. Ama geçip gidecek, (elimizden kurtulacak) değillerdi."
    },
    {
      "ayahNumber": "40",
      "ayahText": "Nitekim hepsini günahiyle yakaladık. Onlardan kiminin üstüne taş yağdıran bir fırtına gönderdik, kimini korkunç ses yakaladı, kimini yere batırdık, kimini de boğduk. Allah onlara zulmedecek değildi; fakat onlar, kendi kendilerine zulmediyorlardı."
    },
    {
      "ayahNumber": "41",
      "ayahText": "Allah'tan başka veliler edinenler, bir ev edinen örümceğe benzerler. Evlerin en gevşeği örümcek evidir, keşke bilselerdi."
    },
    {
      "ayahNumber": "42",
      "ayahText": "Allah, onların kendisinden başka ne gibi şeylere yalvardıklarını bilir, O üstündür, hüküm ve hikmet sahibidir."
    },
    {
      "ayahNumber": "43",
      "ayahText": "Biz bu misalleri insanlara anlatıyoruz ama onları, bilenlerden başkası düşünüp anlamaz."
    },
    {
      "ayahNumber": "44",
      "ayahText": "Allah, gökleri ve yeri hak ile yarattı. Şüphesiz bunda inananlar için bir ibret vardır."
    },
    {
      "ayahNumber": "45",
      "ayahText": "Kitaptan sana vahyedileni oku ve namazı da kıl. Çünkü namaz kötü ve iğrenç şeylerden men'eder. Elbette Allah'ı anmak, en büyük(ibadet)tir. Allah, ne yaptığınızı bilir."
    },
    {
      "ayahNumber": "46",
      "ayahText": "Kitap ehliyle, Ğhaksızlık edenleri dışındaĞ en güzel tarzda tartışın ve deyin ki: \"Bize indirilene de size indirilene de inandık. Tanrımız ve tanrınız birdir, biz de O'na teslim olanlarız."
    },
    {
      "ayahNumber": "47",
      "ayahText": "İşte böylece Kitabı sana da indirdik. Kendilerine Kitabı verdiklerimiz, ona inanırlar: Şunlardan (şu Araplardan) da ona inananlar vardır. Ayetlerimizi, kafirlerden başkası inkar etmez."
    },
    {
      "ayahNumber": "48",
      "ayahText": "(Ey Muhammed) Sen bundan önce bir Kitap okumuyordun, elinle de onu yazmıyorsun. Öyle olsaydı o zaman (Allah'ın sözlerini boşa çıkarmaya çalışan) iptalciler, kuşkulanırlardı."
    },
    {
      "ayahNumber": "49",
      "ayahText": "Hayır, o (sana vahyedilenler) kendilerine bilgi verilmiş olanların göğüslerinde bulunan açık açık ayetlerdir. Bizim ayetlerimizi, zalimlerden başkası inkar etmez."
    },
    {
      "ayahNumber": "50",
      "ayahText": "Dediler ki: \"Ona Rabbinden ayetler indirilmeli değil miydi?\" De ki: \"Ayetler (mu'cizeler) Allah'ın yanındadır. Ben ancak apaçık bir uyarıcıyım.\""
    },
    {
      "ayahNumber": "51",
      "ayahText": "Kendilerine okunan Kitabı sana indirmemiz, onlara yetmedi mi? Şüphesiz inanan bir toplum için bunda bir rahmet ve öğüt vardır."
    },
    {
      "ayahNumber": "52",
      "ayahText": "De ki: \"Benimle sizin aranızda şahid olarak Allah yeter. O, göklerde ve yerde olanları bilir. Batıla inanıp Allah'a karşı nankörlük edenler, işte ziyana uğrayacaklar onlardır.\""
    },
    {
      "ayahNumber": "53",
      "ayahText": "Senden azabı çabuk istiyorlar. Eğer (azab için) belirtilmiş bir süre olmasaydı, onlara hemen azab gelirdi. Fakat hiç farkına varmadıkları bir sırada o, kendilerine ansızın gelecektir."
    },
    {
      "ayahNumber": "54",
      "ayahText": "Cehennem o nankörleri kuşatmış iken, onlar hala senden azabı çabuk istiyorlar."
    },
    {
      "ayahNumber": "55",
      "ayahText": "O gün azab, onları üstlerinden, ayaklarının altından örter ve (Allah onlara): \"Yaptığınız işleri tadın!\" der."
    },
    {
      "ayahNumber": "56",
      "ayahText": "Ey inanan kullarım, benim arzım geniştir, bana kulluk edin."
    },
    {
      "ayahNumber": "57",
      "ayahText": "Her can, ölümü tadacaktır. Sonra bize döndürüleceksiniz."
    },
    {
      "ayahNumber": "58",
      "ayahText": "İnanıp iyi işler yapanları, cennette, altlarından ırmaklar akan yüksek odalara yerleştiririz. Orada ebedi kalırlar. Çalışanların ücreti ne güzeldir!"
    },
    {
      "ayahNumber": "59",
      "ayahText": "Onlar ki sabrettiler ve Rabblerine dayanmaktadırlar"
    },
    {
      "ayahNumber": "60",
      "ayahText": "Nice canlı var ki rızkını taşıyamaz, onları da sizi de Allah besler. O, işitendir, bilendir."
    },
    {
      "ayahNumber": "61",
      "ayahText": "Andolsun, onlara: \"Gökleri ve yeri kim yarattı, güneşi ve ayı kim (sizin yararınıza) boyun eğdirdi?\" desen; \"Allah\", derler. O halde nasıl Allah'ın (birliğinden) döndürülüyorsunuz?"
    },
    {
      "ayahNumber": "62",
      "ayahText": "Allah kullarından dilediğine rızkı açar da, kısar da. Şüphesiz Allah, her şeyi bilendir."
    },
    {
      "ayahNumber": "63",
      "ayahText": "Onlara: \"Kim gökten suyu indirip de ölmüş olan yeri onunla diriltti?\" diye sorsan; \"Allah\", derler. De ki: \"Hamd (övgü), Allah'a layıktır.\" Doğrusu çokları düşünmezler."
    },
    {
      "ayahNumber": "64",
      "ayahText": "Bu dünya hayatı eğlence ve oyundan başka bir şey değildir. Ahiret yurdu, işte asıl hayat odur (asıl yaşanacak yer orasıdır), keşke bilselerdi!"
    },
    {
      "ayahNumber": "65",
      "ayahText": "Gemiye bindikleri zaman, dini yalnız Allah'a halis kılarak O'na yalvarırlar. Fakat (Allah) onları salimen karaya çıkarınca hemen (O'na) ortak koşarlar."
    },
    {
      "ayahNumber": "66",
      "ayahText": "Ki kendilerine verdiğimiz(ni'metler)e nankörlük etsinler ve (şu geçici hayatta) zevk içinde yaşasınlar. Ama yakında (gerçeği) bileceklerdir."
    },
    {
      "ayahNumber": "67",
      "ayahText": "Görmediler mi çevrelerinde insanlar kaçırılırken biz (kendi şehirleri Mekke'yi), güvenli, dokunulmaz bir bölge yaptık? Hala batıla inanıp Allah'ın ni'metine nankörlük mü ediyorlar?"
    },
    {
      "ayahNumber": "68",
      "ayahText": "Uydurduğu yalanı Allah'ın üzerine atan veya kendisine gelen gerçeği yalanlayandan daha zalim kimdir? Kafirlerin durağı cehennemde değil midir?"
    },
    {
      "ayahNumber": "69",
      "ayahText": "Ama biz(im uğrumuz)da cihad edenleri biz, elbette yollarımıza iletiriz. Muhakkak ki Allah, iyilik edenlerle beraberdir."
    }
  ]
}