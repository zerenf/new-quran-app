{
  "surahNumber": "25",
  "surahName": "Furkân Suresi",
  "ayats": [
    {
      "ayahNumber": "1",
      "ayahText": "Âlemlere uyarıcı olsun diye kulu Muhammed'e Furkan'ı indiren, Allah, yüceler yücesidir."
    },
    {
      "ayahNumber": "2",
      "ayahText": "Göklerin ve yerin mülkü O'nundur. O bir çocuk edinmemiştir, mülkünde ortağı yoktur. Her şeyi yaratmış, ona ölçü, biçim ve düzen vermiştir."
    },
    {
      "ayahNumber": "3",
      "ayahText": "(Kafirler) O'nu (Allah'ı) bırakıp, hiçbir şey yaratamayan, bilakis kendileri yaratılmış olan, kendilerine bile ne zarar ne de fayda verebilen, öldürmeye, hayat vermeye ve ölüleri yeniden diriltip kabirden çıkarmaya güçleri yetmeyen tanrılar edindiler."
    },
    {
      "ayahNumber": "4",
      "ayahText": "İnkar edenler: Bu (Kur'an), olsa olsa onun (Muhammed'in) uydurduğu biryalandır. Başka bir zümre de bu hususta kendisine yardım etmiştir, dediler. Böylece onlar hiç şüphesiz haksızlığa ve iftiraya başvurmuşlardır."
    },
    {
      "ayahNumber": "5",
      "ayahText": "Yine onlar dediler ki: (Bu ayetler), onun, başkasına yazdırıp da kendisine sabah-akşam okunmakta olan, öncekilere ait masallardır."
    },
    {
      "ayahNumber": "6",
      "ayahText": "(Resulüm!) De ki: Onu göklerde ve yerdeki gizlilikleri bilen Allah indirdi. Şüphesiz O, çok bağışlayıcıdır, engin merhamet sahibidir."
    },
    {
      "ayahNumber": "7",
      "ayahText": "Onlar (bir de) şöyle dediler: Bu ne biçim peygamber; (bizler gibi) yemek yiyor, çarşılarda dolaşıyor! Ona bir melek indirilmeli, kendisiyle birlikte o da uyarıcı olmalıydı!"
    },
    {
      "ayahNumber": "8",
      "ayahText": "Yahut kendisine bir hazine verilmeli veya içinden yeyip (meşakkatsizce geçimini sağlayacağı) bir bahçesi olmalıydı. (Ayrıca) o zalimler (müminlere): Siz, ancak büyüye tutulmuş bir adama uymaktasınız! dediler."
    },
    {
      "ayahNumber": "9",
      "ayahText": "(Resulüm!) Senin hakkında bak ne biçim temsiller getirdiler! Artık onlar sapmışlardır ve (hidayete) hiçbir yol da bulamazlar."
    },
    {
      "ayahNumber": "10",
      "ayahText": "Dilerse sana bunlardan daha iyisini, altlarından ırmaklar akan cennetleri verecek ve sana saraylar ihsan edecek olan Allah'ın şanı yücedir."
    },
    {
      "ayahNumber": "11",
      "ayahText": "Onlar üstelik kıyameti de yalan saydılar. Biz ise, kıyameti inkar edenler için alevli bir ateş hazırladık."
    },
    {
      "ayahNumber": "12",
      "ayahText": "Cehennem ateşi uzak bir mesafeden kendilerini görünce, onun öfkelenişini (müthiş kaynamasını) ve uğultusunu işitirler."
    },
    {
      "ayahNumber": "13",
      "ayahText": "Elleri boyunlarına bağlı olarak onun (cehennemin) dar bir yerine atıldıkları zaman, oracıkta yokoluvermeyi isterler."
    },
    {
      "ayahNumber": "14",
      "ayahText": "(Onlara şöyle denir:) Bugün (yalnız) bir defa yok olmayı istemeyin; aksine birçok defalar yok olmayı isteyin!"
    },
    {
      "ayahNumber": "15",
      "ayahText": "De ki: Bu mu daha iyi, yoksa takva sahiplerine vadedilen ebedilik cenneti mi? Orası, onlar için bir mükafat ve (huzura kavuşacakları) bir varış yeridir."
    },
    {
      "ayahNumber": "16",
      "ayahText": "Onlar için orada ebedi kalmak üzere diledikleri her şey vardır. İşte bu, Rabbinin üzerine (aldığı ve yerine getirilmesi) istenen bir vaaddir."
    },
    {
      "ayahNumber": "17",
      "ayahText": "O gün Rabbin onları ve Allah'tan başka taptıkları şeyleri toplar da, der ki: Şu kullarımı siz mi saptırdınız, yoksa kendileri mi yoldan çıktılar?"
    },
    {
      "ayahNumber": "18",
      "ayahText": "Onlar: Seni tenzih ederiz. Seni bırakıp da başka dostlar edinmek bize yaraşmaz; fakat sen onlara ve atalarına o kadar bol nimet verdin ki, sonunda (seni) anmayı unuttular ve helaki hak eden bir kavim oldular, derler."
    },
    {
      "ayahNumber": "19",
      "ayahText": "(Bunun üzerine ötekilere hitaben şöyle denir:) İşte (taptıklarınız), söylediklerinizde sizi yalancı çıkardılar. Artık ne (azabınızı) geri çevirebilir, ne de bir yardım temin edebilirsiniz. İçinizden zulmedenlere büyük bir azap tattıracağız!"
    },
    {
      "ayahNumber": "20",
      "ayahText": "(Resulüm!) Senden önce gönderdiğimiz bütün peygamberler de hiç şüphesiz yemek yerler, çarşılarda dolaşırlardı. (Ey insanlar!) Sizin bir kısmınızı diğer bir kısmınıza imtihan (vesilesi) kıldık; (bakalım) sabredecek misiniz? Rabbin her şeyi hakkıyla görmektedir."
    },
    {
      "ayahNumber": "21",
      "ayahText": "Bizimle karşılaşmayı (bir gün huzurumuza geleceklerini) ummayanlar: Bize ya melekler indirilmeliydi ya da Rabbimizi görmeliydik, dediler. Andolsun ki onlar kendileri hakkında kibire kapılmışlar ve azgınlıkta pek ileri gitmişlerdir."
    },
    {
      "ayahNumber": "22",
      "ayahText": "(Fakat) melekleri görecekleri gün, günahkarlara o gün hiçbir sevinç haberi yoktur ve: (Size, sevinmek) yasaktır, yasak! diyeceklerdir."
    },
    {
      "ayahNumber": "23",
      "ayahText": "Onların yaptıkları her bir (iyi) işi ele alırız, onu saçılmış zerreler haline getiririz (değersiz kılarız)."
    },
    {
      "ayahNumber": "24",
      "ayahText": "O gün cennetliklerin kalacakları yer çok huzurlu ve dinlenecekleri yer pek güzeldir."
    },
    {
      "ayahNumber": "25",
      "ayahText": "O gün gökyüzü beyaz bulutlar ile yarılacak ve melekler bölük bölük indirileceklerdir."
    },
    {
      "ayahNumber": "26",
      "ayahText": "İşte o gün, gerçek mülk (hükümranlık) çok merhametli olan Allah'ındır. Kafirler için de pek çetin bir gündür o."
    },
    {
      "ayahNumber": "27",
      "ayahText": "O gün, zalim kimse (pişmanlıktan) ellerini ısırıp şöyle der: Keşke o peygamberle birlikte bir yol tutsaydım!"
    },
    {
      "ayahNumber": "28",
      "ayahText": "Yazık bana! Keşke falancayı (batıl yolcusunu) dost edinmeseydim!"
    },
    {
      "ayahNumber": "29",
      "ayahText": "Çünkü zikir (Kur'an) bana gelmişken o, hakikaten beni ondan saptırdı. Şeytan insanı (uçuruma sürükleyip sonra) yüzüstü bırakıp rezil rüsvay eder."
    },
    {
      "ayahNumber": "30",
      "ayahText": "Peygamber der ki: Ey Rabbim! Kavmim bu Kur'an'ı büsbütün terkettiler."
    },
    {
      "ayahNumber": "31",
      "ayahText": "(Resulüm!) İşte biz böylece her peygamber için suçlulardan düşmanlar peyda ettik. Hidayet verici ve yardımcı olarak Rabbin yeter."
    },
    {
      "ayahNumber": "32",
      "ayahText": "İnkar edenler: Kur'an ona bir defada topluca indirilmeli değil miydi? dediler. Biz onu senin kalbine iyice yerleştirmek için böyle yaptık (parça parça indirdik) ve onu tane tane (ayırarak) okuduk."
    },
    {
      "ayahNumber": "33",
      "ayahText": "Onların sana getirdikleri hiçbir temsil yoktur ki, (onun karşılığında) sana doğrusunu ve daha açığını getirmeyelim."
    },
    {
      "ayahNumber": "34",
      "ayahText": "Yüzükoyun cehenneme (sürülüp) toplanacak olanlar; işte onlar, yerleri en kötü, yolları en sapık olanlardır."
    },
    {
      "ayahNumber": "35",
      "ayahText": "Andolsun biz Musa'ya Kitab'ı verdik, kardeşi Harun'u da ona yardımcı yaptık."
    },
    {
      "ayahNumber": "36",
      "ayahText": "\"Ayetlerimizi yalan sayan kavme gidin\" dedik. Sonunda, (yola gelmediklerinden) onları yerle bir ediverdik."
    },
    {
      "ayahNumber": "37",
      "ayahText": "Nuh kavmine gelince, peygamberleri yalancılıkla itham ettiklerinde onları, suda boğduk ve kendilerini insanlar için bir ibret yaptık. Zalimler için acıklı bir azap hazırladık."
    },
    {
      "ayahNumber": "38",
      "ayahText": "Ad'ı, Semud'u, Ress halkını ve bunlar arasında daha birçok nesilleri de (inkarcılıklarından ötürü helak ettik)."
    },
    {
      "ayahNumber": "39",
      "ayahText": "Onların her birine (uymaları için) misaller getirdik; (ama öğüt almadıkları için) hepsini kırdık geçirdik."
    },
    {
      "ayahNumber": "40",
      "ayahText": "(Resulüm!) Andolsun (bu Mekkeli putperestler), bela ve felaket yağmuruna tutulmuş olan o beldeye uğramışlardır. Peki onu görmmüyorlar mıydı? Hayır, onlar öldükten sonra dirilmeyi ummamaktadırlar."
    },
    {
      "ayahNumber": "41",
      "ayahText": "Seni gördükleri zaman: \"Bu mu Allah'ın peygamber olarak gönderdiği!\" diyerek hep seni alaya alıyorlar."
    },
    {
      "ayahNumber": "42",
      "ayahText": "\"Şayet tanrılarımıza inanmakta sebat göstermeseydik, gerçekten bizi neredeyse tanrılarımızdan saptıracaktı\" diyorlar. Azabı gördükleri zaman, asıl kimin yolunun sapık olduğunu bilecekler!"
    },
    {
      "ayahNumber": "43",
      "ayahText": "Kötü duygularını kendisine tanrı edinen kimseyi gördün mü? Sen (Resulüm!) ona koruyucu olabilir misin?"
    },
    {
      "ayahNumber": "44",
      "ayahText": "Yoksa sen, onların çoğunun gerçekten (söz) dinleyeceğini yahut düşüneceğini mi sanıyorsun? Hayır, onlar hayvanlar gibidir, hatta onlar yolca daha da sapıktırlar."
    },
    {
      "ayahNumber": "45",
      "ayahText": "Rabbinin gölgeyi nasıl uzattığını görmedin mi? Eğer dileseydi, onu elbet hareketsiz kılardı. Sonra biz güneşi, ona delil kıldık."
    },
    {
      "ayahNumber": "46",
      "ayahText": "Sonra onu (uzayan gölgeyi) yavaş yavaş kendimize çektik (kısalttık)."
    },
    {
      "ayahNumber": "47",
      "ayahText": "Sizin için geceyi örtü, uykuyu istirahat kılan, gündüzü de dağılıp çalışma (zamanı) yapan, O'dur."
    },
    {
      "ayahNumber": "48",
      "ayahText": "Rüzgarları rahmetinin önünde müjdeci olarak gönderen O'dur. Biz, ölü toprağa can vermek, yarattığımız nice hayvanlara ve nice insanlara su vermek için gökten tertemiz su indirdik."
    },
    {
      "ayahNumber": "49",
      "ayahText": "Rüzgarları rahmetinin önünde müjdeci olarak gönderen O'dur. Biz, ölü toprağa can vermek, yarattığımız nice hayvanlara ve nice insanlara su vermek için gökten tertemiz su indirdik."
    },
    {
      "ayahNumber": "50",
      "ayahText": "Andolsun bunu, insanların öğüt almaları için, aralarında çeşitli şekillerde anlatmışızdır; ama insanların çoğu ille nankörlük edip diretmiştir."
    },
    {
      "ayahNumber": "51",
      "ayahText": "(Resulüm!) Şayet dileseydik, elbet her ülkeye bir uyarıcı (peygamber) gönderirdik."
    },
    {
      "ayahNumber": "52",
      "ayahText": "(Fakat evrensel uyarıcılık görevini sana verdik..) O halde, kafirlere boyun eğme ve bununla (Kur'an ile) onlara karşı olanca gücünle büyük bir savaş ver!"
    },
    {
      "ayahNumber": "53",
      "ayahText": "Birinin suyu tatlı ve susuzluğu giderici, diğerininki tuzlu ve acı iki denizi salıveren ve aralarına bir engel, aşılmaz bir sınır koyan O'dur."
    },
    {
      "ayahNumber": "54",
      "ayahText": "Sudan (meniden) bir insan yaratıp onu nesep ve sıhriyet (kan ve evlilik bağından doğan) yakınlığa dönüştüren O'dur. Rabbinin her şeye gücü yeter."
    },
    {
      "ayahNumber": "55",
      "ayahText": "(Böyle iken inkarcılar) Allah'ı bırakıp kendilerine ne fayda ne de zarar verebilen şeylere kulluk ediyorlar. İnkarcı da Rabbine karşı uğraşıp durmaktadır."
    },
    {
      "ayahNumber": "56",
      "ayahText": "(Resulüm!) Biz seni ancak müjdeleyici ve uyarıcı olarak gönderdik."
    },
    {
      "ayahNumber": "57",
      "ayahText": "De ki: Buna karşılık, sizden, Rabbine doğru bir yol tutmayı dileyen kimseler (olmanız) dışında herhangi bir ücret istemiyorum."
    },
    {
      "ayahNumber": "58",
      "ayahText": "Ölümsüz ve daima diri olan Allah'a güvenip dayan. O'nu hamd ile tesbih et. Kullarının günahlarını O'nun bilmesi yeter."
    },
    {
      "ayahNumber": "59",
      "ayahText": "Gökleri, yeri ve ikisinin arasındakileri altı günde yaratan, sonra Arş'a istiva eden (ona hükmeden) Rahman'dır. Bunu bir bilene sor."
    },
    {
      "ayahNumber": "60",
      "ayahText": "Onlara: Rahman'a secde edin! denildiği zaman: \"Rahman da neymiş! Bize emrettiğin şeye secde eder miyiz hiç!\" derler ve bu emir onların nefretini arttırır."
    },
    {
      "ayahNumber": "61",
      "ayahText": "Gökte burçları var eden, onların içinde bir çerağ (güneş) ve nurlu bir ay barındıran Allah, yüceler yücesidir."
    },
    {
      "ayahNumber": "62",
      "ayahText": "İbret almak veya şükretmek dileyen kimseler için gece ile gündüzü birbiri ardınca getiren de O'dur."
    },
    {
      "ayahNumber": "63",
      "ayahText": "Rahman'ın(has) kulları onlardır ki, yeryüzünde tevazu ile yürürler ve kendini bilmez kimseler onlara laf attığında (incitmeksizin) \"Selam!\" derler (geçerler);"
    },
    {
      "ayahNumber": "64",
      "ayahText": "Gecelerini Rablerine secde ederek ve kıyam durarak geçirirler."
    },
    {
      "ayahNumber": "65",
      "ayahText": "Ve şöyle derler: Rabbimiz! Cehennem azabını üzerimizden sav. Doğrusu onun azabı gelip geçici değil, devamlıdır."
    },
    {
      "ayahNumber": "66",
      "ayahText": "Orası cidden ne kötü bir yerleşme ve ikamet yeridir!"
    },
    {
      "ayahNumber": "67",
      "ayahText": "(O kullar), harcadıklarında ne israf ne de cimrilik ederler; ikisi arasında orta bir yol tutarlar."
    },
    {
      "ayahNumber": "68",
      "ayahText": "Yine onlar ki, Allah ile beraber (tuttukları) başka bir tanrıya yalvarmazlar, Allah'ın haram kıldığı cana haksız yere kıymazlar ve zina etmezler. Bunları yapan, günahı (nın cezasını) bulur;"
    },
    {
      "ayahNumber": "69",
      "ayahText": "Kıyamet günü azabı kat kat arttırılır ve onda (azapta) alçaltılmış olarak devamlı kalır."
    },
    {
      "ayahNumber": "70",
      "ayahText": "Ancak tevbe ve iman edip iyi davranışta bulunanlar başkadır; Allahı onların kötülüklerini iyiliklere çevirir. Allah çok bağışlayıcıdır, engin merhamet sahibidir."
    },
    {
      "ayahNumber": "71",
      "ayahText": "Kim tevbe edip iyi davranış gösterirse, şüphesiz o, tevbesi kabul edilmiş olarak Allah'a döner."
    },
    {
      "ayahNumber": "72",
      "ayahText": "(O kullar), yalan yere şahitlik etmezler, boş sözlerle karşılaştıklarında vakar ile (oradan) geçip giderler."
    },
    {
      "ayahNumber": "73",
      "ayahText": "Kendilerine Rablerinin ayetleri hatırlatıldığında ise, onlara karşı sağır ve kör davranmazlar;"
    },
    {
      "ayahNumber": "74",
      "ayahText": "(Ve o kullar): Rabbimiz! Bize gözümüzü aydınlatacak eşler ve zürriyetler bağışla ve bizi takva sahiplerine önder kıl! derler."
    },
    {
      "ayahNumber": "75",
      "ayahText": "İşte onlara, sabretmelerine karşılık cennetin en yüksek makamı verilecek, orada hürmet ve selamla karşılanacaklardır."
    },
    {
      "ayahNumber": "76",
      "ayahText": "Orada ebedi kalacaklardır. Orası ne güzel bir yerleşme ve ikamet yeridir."
    },
    {
      "ayahNumber": "77",
      "ayahText": "(Resulüm!) De ki: (Kulluk ve) yalvarmanız olmasa, Rabbim size ne diye değer versin? (Ey inkarcılar! Size Resul'ün bildirdiklerini) kesinkes yalan saydınız; onun için azap yakanızı bırakmayacaktır!"
    }
  ]
}