{
  "surahNumber": "41",
  "surahName": "Fussilet Suresi",
  "ayats": [
    {
      "ayahNumber": "1",
      "ayahText": "Ha. Mim."
    },
    {
      "ayahNumber": "2",
      "ayahText": "(Kur'an) rahman ve rahim olan Allah katından indirilmiştir."
    },
    {
      "ayahNumber": "3",
      "ayahText": "(Bu,) bilen bir kavim için, ayetleri Arapça okunarak açıklanmış bir kitaptır."
    },
    {
      "ayahNumber": "4",
      "ayahText": "Bu kitap müjdeleyici ve uyarıcıdır. Fakat onların çoğu yüz çevirdi. Artık dinlemezler."
    },
    {
      "ayahNumber": "5",
      "ayahText": "Ve dediler ki: Bizi çağırdığın şeye karşı kalplerimiz kapalıdır. Kulaklarımızda da bir ağırlık vardır. Bizimle senin aranda bir perde bulunmaktadır. Onun için sen (istediğini) yap, biz de yapmaktayız!"
    },
    {
      "ayahNumber": "6",
      "ayahText": "De ki: Ben de ancak sizin gibi bir insanım. Bana ilahınızın bir tek İlah olduğu vahy olunuyor. Artık O'na yönelin, O'ndan mağfiret dileyin. Ortak koşanların vay haline!"
    },
    {
      "ayahNumber": "7",
      "ayahText": "Onlar zekatı vermezler; ahireti inkar edenler de onlardır."
    },
    {
      "ayahNumber": "8",
      "ayahText": "Şüphesiz iman edip iyi iş yapanlar için tükenmeyen bir mükafat vardır."
    },
    {
      "ayahNumber": "9",
      "ayahText": "De ki: Gerçekten siz, yeri iki günde yaratanı inkar edip O'na ortaklar mı koşuyorsunuz? O, alemlerin Rabbidir."
    },
    {
      "ayahNumber": "10",
      "ayahText": "O, yeryüzüne sabit dağlar yerleştirdi. Orada bereketler yarattı ve orada tam dört günde isteyenler için fark gözetmeden gıdalar takdir etti."
    },
    {
      "ayahNumber": "11",
      "ayahText": "Sonra duman halinde olan göğe yöneldi, ona ve yerküreye: İsteyerek veya istemeyerek, gelin! dedi. İkisi de \"İsteyerek geldik\" dediler."
    },
    {
      "ayahNumber": "12",
      "ayahText": "Böylece onları, iki günde yedi gök olarak yarattı ve her göğe görevini vahyetti. Ve biz, yakın semayı kandillerle donattık, bozulmaktan da koruduk. İşte bu, aziz, alim Allah'ın takdiridir."
    },
    {
      "ayahNumber": "13",
      "ayahText": "Eğer onlar yüz çevirirlerse de ki: İşte sizi Ad ve Semud'un başına gelen kasırgaya benzer bir kasırgaya karşı uyarıyorum!"
    },
    {
      "ayahNumber": "14",
      "ayahText": "Peygamberler onlara: Önlerinden ve arkalarından gelerek Allah'tan başkasına kulluk etmeyin, dedikleri zaman, \"Rabbimiz dileseydi elbette melekler indirirdi. Onun için biz sizinle gönderilen şeyleri inkar ediyoruz\" demişlerdi."
    },
    {
      "ayahNumber": "15",
      "ayahText": "Ad kavmine gelince, yeryüzünde haksız yere büyüklük tasladılar ve: Bizden daha kuvvetli kim var? dediler. Onlar kendilerini yaratan Allah'ın, onlardan daha kuvvetli olduğunu görmediler mi? Onlar bizim ayetlerimizi (mucizelerimizi) inkar ediyorlardı."
    },
    {
      "ayahNumber": "16",
      "ayahText": "Bundan dolayı biz de onlara dünya hayatında zillet azabını tattırmak için o uğursuz günlerde soğuk bir rüzgar gönderdik. Ahiret azabı elbette daha çok rüsvay edicidir. Onlara yardım da edilmez."
    },
    {
      "ayahNumber": "17",
      "ayahText": "Semud'a gelince onlara doğru yolu gösterdik, ama onlar körlüğü doğru yola tercih ettiler. Böylece yapmakta oldukları kötülükler yüzünden alçaltıcı azabın yıldırımı onları çarptı."
    },
    {
      "ayahNumber": "18",
      "ayahText": "İnananları kurtardık. Onlar (Allah'tan) korkuyorlardı."
    },
    {
      "ayahNumber": "19",
      "ayahText": "Allah'ın düşmanları, ateşe sürülmek üzere toplandıkları gün, hepsi bir araya getirilirler."
    },
    {
      "ayahNumber": "20",
      "ayahText": "Nihayet oraya geldikleri zaman kulakları, gözleri ve derileri, işledikleri şeye karşı onların aleyhine şahitlik edecektir."
    },
    {
      "ayahNumber": "21",
      "ayahText": "Derilerine: Niçin aleyhimize şahitlik ettiniz? derler. Onlar da: Her şeyi konuşturan Allah, bizi de konuşturdu. İlk defa sizi o yaratmıştır. Yine O'na döndürülüyorsunuz, derler."
    },
    {
      "ayahNumber": "22",
      "ayahText": "Siz ne kulaklarınızın, ne gözlerinizin, ne de derilerinizin aleyhinize şahitlik etmesinden sakınmıyordunuz, yaptıklarınızdan çoğunu Allah'ın bilmeyeceğini sanıyordunuz."
    },
    {
      "ayahNumber": "23",
      "ayahText": "Rabbiniz hakkında beslediğiniz zan var ya, işte sizi o mahvetti ve ziyana uğrayanlardan oldunuz."
    },
    {
      "ayahNumber": "24",
      "ayahText": "Şimdi eğer dayanabilirlerse, onların yeri ateştir. Ve eğer (tekrar dünyaya dönüp Allah'ı) hoşnut etmek isterlerse, memnun edilecek değillerdir."
    },
    {
      "ayahNumber": "25",
      "ayahText": "Biz onlara birtakım arkadaşlar musallat ettik de onlar önlerinde ve arkalarında ne varsa hepsini bunlara süslü gösterdiler. Kendilerinden önce gelip geçmiş olan cinler ve insanlar için (uygulanan) azap onlara da gerekli olmuştur. Kuşkusuz onlar hüsrana düşenlerdi."
    },
    {
      "ayahNumber": "26",
      "ayahText": "İnkar edenler: Bu Kur'an'ı dinlemeyin, okunurken gürültü yapın. Umulur ki bastırırsınız, dediler."
    },
    {
      "ayahNumber": "27",
      "ayahText": "O inkar edenlere şiddetli bir azabı tattıracağız ve onları yaptıklarının en kötüsüyle cezalandıracağız."
    },
    {
      "ayahNumber": "28",
      "ayahText": "İşte bu, Allah düşmanlarının cezası, ateştir. Ayetlerimizi inkar etmelerinden dolayı, orada onlara ceza olarak ebedi kalacakları yurt (cehennem) vardır."
    },
    {
      "ayahNumber": "29",
      "ayahText": "Kafirler cehennemde: Rabbimiz! Cinlerden ve insanlardan bizi saptıranları bize göster de aşağılanmışlardan olsunlar diye onları ayaklarımızın altına alalım! diyecekler."
    },
    {
      "ayahNumber": "30",
      "ayahText": "Şüphesiz, Rabbimiz Allah'tır deyip, sonra dosdoğru yolda yürüyenlerin üzerine melekler iner. Onlara: Korkmayın, üzülmeyin, size vadolunan cennetle sevinin! derler."
    },
    {
      "ayahNumber": "31",
      "ayahText": "Biz dünya hayatında da, ahirette de sizin dostlarınızız. Orada sizin için canlarınızın çektiği her şey var ve istediğiniz her şey orada sizin için hazırdır."
    },
    {
      "ayahNumber": "32",
      "ayahText": "Gafur ve rahim olan Allah'ın ikramı olarak."
    },
    {
      "ayahNumber": "33",
      "ayahText": "(İnsanları) Allah'a çağıran, iyi iş yapan ve \"Ben müslümanlardanım\" diyenden kimin sözü daha güzeldir?"
    },
    {
      "ayahNumber": "34",
      "ayahText": "İyilikle kötülük bir olmaz, Sen (kötülüğü) en güzel bir şekilde önle. O zaman seninle arasında düşmanlık bulunan kimse, sanki candan bir dost olur."
    },
    {
      "ayahNumber": "35",
      "ayahText": "Buna (bu güzel davranışa) ancak sabredenler kavuşturulur; buna ancak (hayırdan) büyük nasibi olan kimse kavuşturulur."
    },
    {
      "ayahNumber": "36",
      "ayahText": "Eğer şeytandan gelen kötü bir düşünce seni dürtecek olursa, hemen Allah'a sığın. Çünkü O, işiten, bilendir."
    },
    {
      "ayahNumber": "37",
      "ayahText": "Gece ve gündüz, güneş ve ay O'nun ayetlerindendir. Eğer Allah'a ibadet etmek istiyorsanız, güneşe de aya da secde etmeyin. Onları yaratan Allah'a secde edin!"
    },
    {
      "ayahNumber": "38",
      "ayahText": "Eğer insanlar büyüklük taslarlarsa (bilsinler ki) Rabbinin yanında bulunan (melekler) hiç usanmadan, gece gündüz O'nu tesbih ederler."
    },
    {
      "ayahNumber": "39",
      "ayahText": "Senin yeryüzünü kupkuru görmen de Allah'ın ayetlerindendir. Biz onun üzerine suyu indirdiğimiz zaman, harekete geçip kabarır. Ona can veren, elbette ölüleri de diriltir. O, her şeye kadirdir."
    },
    {
      "ayahNumber": "40",
      "ayahText": "Åyetlerimiz hakkında doğruluktan ayrılıp eğriliğe sapanlar bize gizli kalmaz. O halde, ateşin içine atılan mı daha iyidir, yoksa kıyamet günü güvenle gelen mi? Dilediğinizi yapın! Kuşkusuz O, yaptıklarınızı görmektedir."
    },
    {
      "ayahNumber": "41",
      "ayahText": "Kendilerine Kitap geldiğinde onu inkar edenler (şüphesiz bunun sonucuna katlanacaklardır). Halbuki o, eşsiz bir kitaptır."
    },
    {
      "ayahNumber": "42",
      "ayahText": "Ona önünden de ardından da batıl gelemez. O, hikmet sahibi, çok övülen Allah'tan indirilmiştir."
    },
    {
      "ayahNumber": "43",
      "ayahText": "(Resulüm!) Sana söylenen, senden önceki peygamberlere söylenmiş olandan başka bir şey değildir. Elbette ki senin Rabbin, hem mağfiret sahibi hem de acı bir azap sahibidir."
    },
    {
      "ayahNumber": "44",
      "ayahText": "Eğer biz onu, yabancı dilden bir Kur'an kılsaydık, diyeceklerdi ki: Ayetleri tafsilatlı şekilde açıklanmalı değil miydi? Arab'a yabancı dilden (kitap) olur mu? De ki: O, inananlar için doğru yolu gösteren bir kılavuzdur ve şifadır. İnanmayanlara gelince, onların kulaklarında bir ağırlık vardır ve Kur'an onlara kapalıdır. (Sanki) onlara uzak bir yerden bağırılıyor (da Kur'an'da ne söylendiğini anlamıyorlar.)"
    },
    {
      "ayahNumber": "45",
      "ayahText": "Andolsun biz Musa'ya Kitab'ı verdik, onda da ayrılığa düşüldü. Eğer Rabbinden bir söz geçmiş olmasaydı, aralarında derhal hükmedilirdi (işleri bitirilirdi). Onlar Kur'an hakkında derin bir şüphe içindedirler."
    },
    {
      "ayahNumber": "46",
      "ayahText": "Kim iyi bir iş yaparsa, bu kendi lehinedir. Kim de kötülük yaparsa aleyhinedir. Rabbin kullara zulmedici değildir."
    },
    {
      "ayahNumber": "47",
      "ayahText": "Kıyamet gününün bilgisi, O'na havale edilir. O'nun bilgisi dışında hiçbir meyve (çekirdeği) kabuğunu yarıp çıkamaz, hiçbir dişi gebe kalmaz ve doğurmaz. Allah onlara: Ortaklarım nerede! diye seslendiği gün: Buna dair bizden hiçbir şahit olmadığını sana arzederiz, derler."
    },
    {
      "ayahNumber": "48",
      "ayahText": "Böylece önceden yalvarıp durdukları onlardan uzaklaşmıştır. Kendilerinin kaçacak yerleri olmadığını anlamışlardır."
    },
    {
      "ayahNumber": "49",
      "ayahText": "İnsan hayır istemekten usanmaz. Fakat kendisine bir kötülük dokunursa hemen ümitsizliğe düşer, üzülüverir."
    },
    {
      "ayahNumber": "50",
      "ayahText": "Andolsun ki, kendisine dokunan bir zarardan sonra biz ona bir rahmet tattırırsak: Bu, benim hakkımdır, kıyametin kopacağını sanmıyorum, Rabbime döndürülmüş olsam bile muhakkak O'nun katında benim için daha güzel şeyler vardır, der. Biz, inkar edenlere yaptıklarını mutlaka haber vereceğiz ve muhakkak onlara ağır azaptan tattıracağız."
    },
    {
      "ayahNumber": "51",
      "ayahText": "İnsana bir nimet verdiğimiz zaman (bizden) yüz çevirir ve yan çizer. Fakat ona bir şer dokunduğu zaman da yalvarıp durur."
    },
    {
      "ayahNumber": "52",
      "ayahText": "De ki: Ne dersiniz, eğer o (Kur'an), Allah tarafından ise siz de onu inkar etmişseniz o zaman (haktan) uzak bir aynlığa düşenden daha sapık kim vardır?"
    },
    {
      "ayahNumber": "53",
      "ayahText": "İnsanlara ufuklarda ve kendi nefislerinde ayetlerimizi göstereceğiz ki onun (Kur'an'ın) gerçek olduğu, onlara iyice belli olsun. Rabbinin her şeye şahit olması, yetmez mi?"
    },
    {
      "ayahNumber": "54",
      "ayahText": "Dikkat edin; onlar, Rablerine kavuşma konusunda şüphe içindedirler. Bilesiniz ki O, her şeyi (ilmiyle) kuşatmıştır."
    }
  ]
}