{
  "surahNumber": "32",
  "surahName": "Secde Suresi",
  "ayats": [
    {
      "ayahNumber": "1",
      "ayahText": "Elif. Lam. Mim."
    },
    {
      "ayahNumber": "2",
      "ayahText": "Bu Kitab'ın, alemlerin Rabbi tarafından indirilmiş olduğunda asla şüphe yoktur."
    },
    {
      "ayahNumber": "3",
      "ayahText": "\"Onu Peygamber kendisi uydurdu\" diyorlar öyle mi? Hayır! O, senden önce kendilerine hiçbir uyarıcı (peygamber) gelmemiş bir kavmi uyarman için -doğru yolu bulalar diye- Rabbinden gönderilen hak (Kitap) tır."
    },
    {
      "ayahNumber": "4",
      "ayahText": "Gökleri, yeri ve bunların arasındakileri altı günde (devirde) yaratan, sonra arşa istiva eden Allah'tır. O'ndan başka ne bir dost ne de bir şefaatçınız vardır. Artık düşünüp öğüt almaz mısınız?"
    },
    {
      "ayahNumber": "5",
      "ayahText": "Allah, gökten yere kadar her işi düzenleyip yönetir. Sonra (bütün bu işler) sizin sayageldiklerinize göre bin yıl tutan bir günde O'nun nezdine çıkar."
    },
    {
      "ayahNumber": "6",
      "ayahText": "İşte, görülmeyeni de görüleni de bilen, mutlak galip ve merhamet sahibi O'dur."
    },
    {
      "ayahNumber": "7",
      "ayahText": "O (Allah) ki, yarattığı her şeyi güzel yapmış ve ilk başta insanı çamurdan yaratmıştır."
    },
    {
      "ayahNumber": "8",
      "ayahText": "Sonra onun zürryetini, dayanıksız bir suyun özünden üretmiştir."
    },
    {
      "ayahNumber": "9",
      "ayahText": "Sonra onu tamamlayıp şekillendirmiş, ona kendi ruhundan üflemiştir. Ve sizin için kulaklar, gözler, kalpler yaratmıştır. Ne kadar az şükrediyorsunuz!"
    },
    {
      "ayahNumber": "10",
      "ayahText": "\"Toprağın içinde kaybolduğumuz zaman, gerçekten (o vakit) biz mi yeniden yaratılacağız?\" derler. Doğrusu onlar Rablerine kavuşmayı inkar etmektedirler."
    },
    {
      "ayahNumber": "11",
      "ayahText": "De ki: Size vekil kılınan (bu konuda görevlendirilen) ölüm meleği canınızı alacak, sonra Rabbinize döndürüleceksiniz."
    },
    {
      "ayahNumber": "12",
      "ayahText": "O günahkarların, Rableri huzurunda başlarını öne eğecekleri, \"Rabbimiz! Gördük duyduk, şimdi bizi (dünyaya) geri gönder de, iyi işler yapalım, artık kesin olarak inandık\" diyecekleri zamanı bir görsen!"
    },
    {
      "ayahNumber": "13",
      "ayahText": "Biz dilesek, elbette herkese hidayetini verirdik. Fakat, \"Cehennemi hem cinlerden hem insanlardan bir kısmıyla dolduracağım\" diye benden kesin söz çıkmıştır."
    },
    {
      "ayahNumber": "14",
      "ayahText": "(O gün onlara şöyle diyeceğiz:) Bu güne kavuşmayı unutmanızın cezasını şimdi tadın bakalım! Doğrusu biz de sizi unuttuk; yaptıklarınızdan ötürü ebedi azabı tadın!"
    },
    {
      "ayahNumber": "15",
      "ayahText": "Bizim ayetlerimize ancak o kimseler inanırlar ki, bunlarla kendilerine öğüt verildiğinde, büyüklük taslamadan secdeye kapanırlar ve Rablerini hamd ile tesbih ederler."
    },
    {
      "ayahNumber": "16",
      "ayahText": "Korkuyla ve umutla Rablerine yalvarmak üzere (ibadet ettikleri için), vücutları yataklardan uzak kalır ve kendilerine verdiğimiz rızıktan Allah yolunda harcarlar."
    },
    {
      "ayahNumber": "17",
      "ayahText": "Yaptıklarına karşılık olarak, onlar için ne mutluluklar saklandığını hiç kimse bilemez."
    },
    {
      "ayahNumber": "18",
      "ayahText": "Öyle ya, mümin olan, yoldan çıkmış kimse gibi midir? Bunlar elbette bir olamazlar."
    },
    {
      "ayahNumber": "19",
      "ayahText": "İman edip de, iyi işler yapanlara gelince, onlar için yaptıklarına karşılık olarak varıp kalacakları cennet konakları vardır."
    },
    {
      "ayahNumber": "20",
      "ayahText": "Yoldan çıkanlar ise, onların varacakları yer ateştir. Oradan her çıkmak istediklerinde geri çevrilirler ve kendilerine: Yalandır deyip durduğunuz cehennem azabını tadın! denir."
    },
    {
      "ayahNumber": "21",
      "ayahText": "En büyük azaptan önce, onlara mutlaka en yakın azaptan tattıracağız; olur ki (imana) dönerler."
    },
    {
      "ayahNumber": "22",
      "ayahText": "Kendisine Rabbinin ayetleri hatırlatıldıktan sonra onlardan yüz çevirenden daha zalim kim olabilir! Muhakkak ki biz, günahkarlara, layık oldukları cezayı veririz."
    },
    {
      "ayahNumber": "23",
      "ayahText": "Andolsun biz Musa'ya Kitap verdik, -(Resulüm!) sen ona kavuşacağından şüphe etme- ve onu İsrailoğullarına hidayet rehberi kıldık."
    },
    {
      "ayahNumber": "24",
      "ayahText": "Sabrettikleri ve ayetlerimize kesinlikle inandıkları zaman, onların içinden, buyruğumuzla doğru yola ileten rehberler tayin etmiştik."
    },
    {
      "ayahNumber": "25",
      "ayahText": "Muhakkak ki Rabbin, ihtilaf etmekte oldukları şeyler hakkında kıyamet günü onların aralarında hükmedecektir."
    },
    {
      "ayahNumber": "26",
      "ayahText": "Halen yurtlarında gezip dolaştıkları kendilerinden önceki nice nesilleri helak edişimiz onları doğru yola sevketmedi mi? Bunlarda elbette ibretler vardır. Hala kulak vermezler mi?"
    },
    {
      "ayahNumber": "27",
      "ayahText": "Kupkuru yerlere suyu ulaştırdığımızı, onunla gerek hayvanlarının gerekse kendilerinin yiyegeldikleri ekini çıkarmakta olduğumuzu da görmediler mi? Hala da göremeyecekler mi?"
    },
    {
      "ayahNumber": "28",
      "ayahText": "Eğer doğru söylüyorsanız, bu fetih (ve hüküm) günü hani ne zaman? derler."
    },
    {
      "ayahNumber": "29",
      "ayahText": "De ki: Fetih (ve hüküm) gününde inkarcılara (o gün ettikleri) imanları fayda vermeyecek ve kendilerine mühlet de tanınmayacaktır!"
    },
    {
      "ayahNumber": "30",
      "ayahText": "Artık sen onları bırak ve bekle. Zaten onlar da beklemektedirler."
    }
  ]
}