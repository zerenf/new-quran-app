{
  "enbiya": {
    "surahNumber": "21",
    "surahNameTr": "Enbiyâ Suresi",
    "ayats": [
      {
        "ayahNumber": "1",
        "ayahText": "İnsanların hesaba çekilecekleri (gün) yaklaştı. Hal böyle iken onlar, gaflet içinde yüz çevirdiler."
      },
      {
        "ayahNumber": "2",
        "ayahText": "Rablerinden kendilerine ne zaman yeni bir ihtar gelse, onlar bunu, hep alaya alarak dinlerler."
      },
      {
        "ayahNumber": "3",
        "ayahText": "Kalpleri hep eğlencede(gaflette), hem o zalimler şu gizli fısıltıyı yaptılar: Bu (Muhammed), sizin gibi bir beşer olmaktan başka nedir ki! Siz şimdi gözünüz göre göre büyüye mi kapılıyorsunuz?"
      },
      {
        "ayahNumber": "4",
        "ayahText": "(Peygamber) dedi ki: Rabbim, yerde ve gökte (söylenmiş) her sözü bilir. O, hakkıyla işiten ve bilendir."
      },
      {
        "ayahNumber": "5",
        "ayahText": "\"Hayır, dediler, (bunlar) saçma sapan rüyalardır; bilakis onu kendisi uydurmuştur; belki de o, şairdir. (Eğer öyle değilse) bize hemen, öncekilere gönderilenin benzeri bir ayet getirsin.\""
      },
      {
        "ayahNumber": "6",
        "ayahText": "Bunlardan önce helak ettiğimiz hiçbir belde iman etmemişti; şimdi bunlar mı iman edecekler?"
      },
      {
        "ayahNumber": "7",
        "ayahText": "Biz, senden önce de, kendilerine vahiy verdiğimiz kişilerden başkasını peygamber olarak göndermedik. Eğer bilmiyorsanız bilenlerden sorunuz."
      },
      {
        "ayahNumber": "8",
        "ayahText": "Biz onları (peygamberleri), yemek yemez birer (cansız) ceset olarak yaratmadık. Onlar (bu dünyada) ebedi de değillerdir."
      },
      {
        "ayahNumber": "9",
        "ayahText": "Sonra onlara (verdiğimiz) sözü yerine getirdik; böylece, hem onları hem de dilediğimiz (başka) kimseleri kurtuluşa erdirdik; müsrifleri de helak ettik."
      },
      {
        "ayahNumber": "10",
        "ayahText": "Andolsun, size içinde sizin için öğüt bulunan bir kitap indirdik. Hala akıllanmaz mısınız?"
      },
      {
        "ayahNumber": "11",
        "ayahText": "Zalim olan nice beldeyi kırıp geçirdik; arkasından da nice başka topluluklar vücuda getirdik."
      },
      {
        "ayahNumber": "12",
        "ayahText": "Azabımızı hissettiklerinde bir de bakarsın ki oralardan (azap bölgesinden) kaçıyorlar!"
      },
      {
        "ayahNumber": "13",
        "ayahText": "\"Kaçmayın! İçinde bulunduğunuz refaha ve yurtlarınıza dönün! Çünkü size sorular sorulacak!\""
      },
      {
        "ayahNumber": "14",
        "ayahText": "\"Vay başımıza gelenlere! dediler; gerçekten biz zalim insanlarmışız.\""
      },
      {
        "ayahNumber": "15",
        "ayahText": "Biz kendilerini, kuruyup biçilmiş ekine, sönmüş ateşe çevirinceye kadar bu feryatları sürüp gider."
      },
      {
        "ayahNumber": "16",
        "ayahText": "Biz, göğü, yeri ve bunlar arasındakileri, oyuncular (işi, eğlencesi) olarak yaratmadık."
      },
      {
        "ayahNumber": "17",
        "ayahText": "Eğer bir eğlence edinmek isteseydik, onu kendi tarafımızdan edinirdik. (Bu irademizin eseri olurdu. Ama) biz (bunu) yapanlardan değiliz."
      },
      {
        "ayahNumber": "18",
        "ayahText": "Bilakis biz, hakkı batılın tepesine bindiririz de o, batılın işini bitirir. Bir de bakarsınız ki, batıl yok olup gitmiştir. (Allah'a) yakıştırdığınız sıfatlardan dolayı yazıklar olsun size!"
      },
      {
        "ayahNumber": "19",
        "ayahText": "Göklerde ve yerde kimler varsa O'na aittir. O'nun huzurunda bulunanlar, O'na ibadet hususunda kibirlenmezler ve yorulmazlar."
      },
      {
        "ayahNumber": "20",
        "ayahText": "Onlar, bıkıp usanmaksızın gece gündüz (Allah'ı) tesbih ederler."
      },
      {
        "ayahNumber": "21",
        "ayahText": "Yoksa (o müşrikler), yerden birtakım tanrılar edindiler de, (ölüleri) onlar mı diriltecekler?"
      },
      {
        "ayahNumber": "22",
        "ayahText": "Eğer yerde ve gökte Allah'tan başka tanrılar bulunsaydı, yer ve gök, (bunların nizamı) kesinlikle bozulup gitmişti. Demek ki Arş'ın Rabbi olan Allah, onların yakıştırdıkları sıfatlardan münezzehtir."
      },
      {
        "ayahNumber": "23",
        "ayahText": "Allah, yaptığından sorumlu tutulamaz; onlar ise sorguya çekileceklerdir."
      },
      {
        "ayahNumber": "24",
        "ayahText": "Yoksa O'ndan başka birtakım tanrılar mı edindiler? De ki: Haydi delillerinizi getirin! İşte benimle beraber olanların Kitab'ı ve benden öncekilerin Kitab'ı. Hayır, onların çoğu hakkı bilmezler; bu yüzden de yüz çevirirler."
      },
      {
        "ayahNumber": "25",
        "ayahText": "Senden önce hiçbir resul göndermedik ki ona: \"Benden başka İlah yoktur; şu halde bana kulluk edin\" diye vahyetmiş olmayalım."
      },
      {
        "ayahNumber": "26",
        "ayahText": "Rahman (olan Allah, melekleri) evlat edindi, dediler. Haşa! O, bundan münezzehtir. Bilakis (melekler), lütuf ve ihsana mazhar olmuş kullardır."
      },
      {
        "ayahNumber": "27",
        "ayahText": "O'ndan (emir almazdan) önce konuşmazlar; onlar, sadece O'nun emri ile hareket ederler."
      },
      {
        "ayahNumber": "28",
        "ayahText": "Allah, onların önlerindekini de, arkalarındakini de (yaptıklarını da, yapacaklarını da) bilir. Allah rızasına ulaşmış olanlardan başkasına şefaat etmezler. Onlar, Allah korkusundan titrerler!"
      },
      {
        "ayahNumber": "29",
        "ayahText": "Onlardan her kim: \"Tanrı O değil, benim!\" derse, biz onu cehennemle cezalandırırız. İşte biz, zalimlere böyle ceza veririz!"
      },
      {
        "ayahNumber": "30",
        "ayahText": "İnkar edenler, göklerle yer bitişik bir halde iken bizim, onları birbirinden kopardığımızı ve her canlı şeyi sudan yarattığımızı görüp düşünmediler mi? Yine de inanmazlar mı?"
      },
      {
        "ayahNumber": "31",
        "ayahText": "Onları sarsmasın diye yeryüzünde bir takım dağlar diktik. Orada geniş geniş yollar açtık; ta ki maksatlarına ulaşsınlar."
      },
      {
        "ayahNumber": "32",
        "ayahText": "Biz, gökyüzünü korunmuş bir tavan gibi yaptık. Onlar ise, gökyüzünün ayetlerinden yüz çevirirler."
      },
      {
        "ayahNumber": "33",
        "ayahText": "O, geceyi, gündüzü, güneşi, ayı... yaratandır. Her biri bir yörüngede yüzmektedirler."
      },
      {
        "ayahNumber": "34",
        "ayahText": "Biz, senden önce de hiçbir beşere ebedilik vermedik. Şimdi sen ölürsen, sanki onlar ebedi mi kalacaklar?"
      },
      {
        "ayahNumber": "35",
        "ayahText": "Her canlı, ölümü tadar. Bir deneme olarak sizi hayırla da, şerle de imtihan ederiz. Ve siz, ancak bize döndürüleceksiniz."
      },
      {
        "ayahNumber": "36",
        "ayahText": "(Resulüm!) Kafirler seni gördükleri zaman: \"Sizin ilahlarınızı diline dolayan bu mu?\" diyerek seni hep alaya alırlar. Halbuki onlar, çok esirgeyici Allah'ın Kitabını inkar edenlerin ta kendileridir."
      },
      {
        "ayahNumber": "37",
        "ayahText": "İnsan, aceleci (bir tabiatta) yaratılmıştır. Size ayetlerimi göstereceğim; benden acele istemeyin."
      },
      {
        "ayahNumber": "38",
        "ayahText": "\"Eğer, diyorlar, doğru iseniz, ne zaman (gerçekleşecek) bu tehdit?\""
      },
      {
        "ayahNumber": "39",
        "ayahText": "İnkar edenler, yüzlerinden ve sırtlarından (saran) ateşi savamayacakları, kendilerine yardım dahi edilmeyeceği zamanı bir bilselerdi!"
      },
      {
        "ayahNumber": "40",
        "ayahText": "Bilakis kendilerine o (kıyamet) öyle ani gelir ki, onları şaşırtır. Artık, ne reddedebilirler onu, ne de kendilerine mühlet verilir."
      },
      {
        "ayahNumber": "41",
        "ayahText": "Andolsun, senden önceki peygamberlerle de alay edildi; ama onları alaya alanları, o alay konusu ettikleri şey kuşatıverdi."
      },
      {
        "ayahNumber": "42",
        "ayahText": "De ki: Allah'a karşı sizi gece gündüz kim koruyacak? Buna rağmen onlar Rablerini anmaktan yüz çevirirler."
      },
      {
        "ayahNumber": "43",
        "ayahText": "Yoksa kendilerini bize karşı savunacak birtakım ilahları mı var? (O ilah dedikleri şeyler) kendilerine bile yardım edecek güçte değildirler. Onlar bizden de alaka ve destek görmezler."
      },
      {
        "ayahNumber": "44",
        "ayahText": "Evet, onları da, atalarını da barındırdık. Nihayet ömür kendilerine (hiç bitmeyecek gibi) uzun geldi. Oysa onlar, bizim gelip (kafirlere ait) araziyi çevresinden eksilteceğimizi görmezler mi? Şu halde, üstün gelen onlar mı?"
      },
      {
        "ayahNumber": "45",
        "ayahText": "De ki: Ben, sadece, vahiy ile sizi ikaz ediyorum. Fakat, sağır olanlar, ikaz edildikleri zaman bu çağrıyı duymazlar."
      },
      {
        "ayahNumber": "46",
        "ayahText": "Andolsun, onlara Rabbinin azabından ufak bir esinti dokunsa, hiç şüphesiz, \"Vah bize! Hakikaten biz zalim kimselermişiz!\" derler."
      },
      {
        "ayahNumber": "47",
        "ayahText": "Biz, kıyamet günü için adalet terazileri kurarız. Artık kimseye, hiçbir şekilde haksızlık edilmez. (Yapılan iş,) bir hardal tanesi kadar dahi olsa, onu (adalet terazisine) getiririz. Hesap gören olarak biz (herkese) yeteriz."
      },
      {
        "ayahNumber": "48",
        "ayahText": "Andolsun biz, Musa ve Harun'a, takva sahipleri için bir ışık, bir öğüt ve Furkan'ı verdik."
      },
      {
        "ayahNumber": "49",
        "ayahText": "(O takva sahipleri ki) onlar, görmedikleri halde Rablerine candan saygı gösterirler. Yine onlar, kıyametten korkan kimselerdir."
      },
      {
        "ayahNumber": "50",
        "ayahText": "İşte bu (Kur'an) da, bizim indirdiğimiz hayırlı ve faydalı bir öğüttür. Şimdi onu inkar mı ediyorsunuz?"
      },
      {
        "ayahNumber": "51",
        "ayahText": "Andolsun biz İbrahim'e daha önce rüşdünü vermiştik. Biz onu iyi tanırdık."
      },
      {
        "ayahNumber": "52",
        "ayahText": "O, babasına ve kavmine: Şu karşısına geçip tapmakta olduğunuz heykeller de ne oluyor? demişti."
      },
      {
        "ayahNumber": "53",
        "ayahText": "Dediler ki: Biz, babalarımızı bunlara tapar kimseler bulduk."
      },
      {
        "ayahNumber": "54",
        "ayahText": "Doğrusu, siz de, babalarınız da açık bir sapıklık içindesiniz, dedi."
      },
      {
        "ayahNumber": "55",
        "ayahText": "Dediler ki: Bize gerçeği mi getirdin, yoksa sen oyunbazlardan biri misin?"
      },
      {
        "ayahNumber": "56",
        "ayahText": "Hayır, dedi, sizin Rabbiniz, yarattığı göklerin ve yerin de Rabbidir ve ben buna şahitlik edenlerdenim."
      },
      {
        "ayahNumber": "57",
        "ayahText": "Allah'a yemin ederim ki, siz ayrılıp gittikten sonra putlarınıza bir oyun oynayacağım!"
      },
      {
        "ayahNumber": "58",
        "ayahText": "Sonunda İbrahim onları paramparça etti. Yalnız onların büyüğünü bıraktı; belki ona müracaat ederler diye."
      },
      {
        "ayahNumber": "59",
        "ayahText": "Bunu tanrılarımıza kim yaptı? Muhakkak o, zalimlerden biridir, dediler."
      },
      {
        "ayahNumber": "60",
        "ayahText": "(Bir kısmı:) Bunları diline dolayan bir genç duyduk; kendisine İbrahim denilirmiş, dediler."
      },
      {
        "ayahNumber": "61",
        "ayahText": "O halde, dediler, onu hemen insanların gözü önüne getirin. Belki şahitlik ederler."
      },
      {
        "ayahNumber": "62",
        "ayahText": "Bunu ilahlarımıza sen mi yaptın ey İbrahim? dediler."
      },
      {
        "ayahNumber": "63",
        "ayahText": "Belki de bu işi şu büyükleri yapmıştır. Hadi onlara sorun; eğer konuşuyorlarsa! dedi."
      },
      {
        "ayahNumber": "64",
        "ayahText": "Bunun üzerine, kendi vicdanlarına dönüp (kendi kendilerine) \"Zalimler sizlersiniz, sizler!\" dediler."
      },
      {
        "ayahNumber": "65",
        "ayahText": "Sonra tekrar eski inanç ve tartışmalarına döndüler: Sen bunların konuşmadığını pek ala biliyorsun, dediler."
      },
      {
        "ayahNumber": "66",
        "ayahText": "İbrahim: Öyleyse, dedi, Allah'ı bırakıp da, size hiçbir fayda ve zarar vermeyen bir şeye hala tapacak mısınız?"
      },
      {
        "ayahNumber": "67",
        "ayahText": "Size de, Allah'ı bırakıp tapmakta olduğunuz şeylere de yuh olsun! Siz akıllanmaz mısınız?"
      },
      {
        "ayahNumber": "68",
        "ayahText": "(Bir kısmı:) Eğer iş yapacaksanız, yakın onu da tanrılarınıza yardım edin! dediler."
      },
      {
        "ayahNumber": "69",
        "ayahText": "\"Ey ateş! İbrahim için serinlik ve esenlik ol!\" dedik."
      },
      {
        "ayahNumber": "70",
        "ayahText": "Böylece ona bir tuzak kurmak istediler; fakat biz onları, daha çok hüsrana uğrayanlar durumuna soktuk."
      },
      {
        "ayahNumber": "71",
        "ayahText": "Biz, onu ve Lut'u kurtararak, içinde cümle aleme bereketler verdiğimiz ülkeye ulaştırdık."
      },
      {
        "ayahNumber": "72",
        "ayahText": "Ona (İbrahim'e), İshak'ı ve fazladan bir bağış olmak üzere Ya'kub'u lütfettik; herbirini salih insanlar yaptık."
      },
      {
        "ayahNumber": "73",
        "ayahText": "Onları, emrimiz uyarınca doğru yolu gösteren önderler yaptık ve kendilerine hayırlı işler yapmayı, namaz kılmayı, zekat vermeyi vahyettik. Onlar, daima bize ibadet eden kimselerdi."
      },
      {
        "ayahNumber": "74",
        "ayahText": "Lut'a gelince, ona da hüküm (hakimlik, peygamberlik, hükümdarlık) ve ilim verdik; onu, çirkin işler yapmakta olan memleketten kurtardık. Zira onlar (o memleketin halkı), gerçekten fena işler yapan kötü bir kavimdi."
      },
      {
        "ayahNumber": "75",
        "ayahText": "Onu (Lut'u) rahmetimize kabul ettik; çünkü o, salihlerden idi."
      },
      {
        "ayahNumber": "76",
        "ayahText": "Daha önce Nuh da dua etmiş, biz onun duasını kabul etmiştik. Böylece, kendisini ve (iman eden) yakınlarını büyük sıkıntıdan kurtarmıştık."
      },
      {
        "ayahNumber": "77",
        "ayahText": "Onu, ayetlerimizi inkar eden kavimden koruduk. Gerçekten onlar, fena bir kavim idi; bu yüzden topunu birden (suya) gömdük."
      },
      {
        "ayahNumber": "78",
        "ayahText": "Davud ve Süleyman'ı da (an). Bir zaman, bir ekin konusunda hüküm veriyorlardı: bir gurup insanın koyun sürüsü, geceleyin başıboş bir vaziyette bu ekinin içine dağılıp ziyan vermişti. Biz onların hükmünü görüp bilmekte idik."
      },
      {
        "ayahNumber": "79",
        "ayahText": "Böylece bunu (bu fetvayı) Süleyman'a biz anlatmıştık. Biz, onların her birine hüküm (hükümdarlık, peygamberlik) ve ilim verdik. Kuşları ve tesbih eden dağları da Davud'a boyun eğdirdik. (Bunları) biz yapmaktayız."
      },
      {
        "ayahNumber": "80",
        "ayahText": "Ona, savaş sıkıntılarınızdan sizi koruması için zırh yapmayı öğrettik. Artık şükredecek misiniz?"
      },
      {
        "ayahNumber": "81",
        "ayahText": "Süleyman'ın emrine de kasırga (gibi esen) rüzgarı verdik; onun emriyle içinde bereketler yarattığımız yere doğru eserdi. Biz herşeyi biliriz."
      },
      {
        "ayahNumber": "82",
        "ayahText": "Şeytanlar arasından da, onun için dalgıçlık eden (ve inciler çıkaran) ve bundan başka işler görenler vardı. Biz onları gözetim altında tutuyorduk."
      },
      {
        "ayahNumber": "83",
        "ayahText": "Eyyub'u da (an). Hani Rabbine: \"Başıma bu dert geldi. Sen, merhametlilerin en merhametlisisin\" diye niyaz etmişti."
      },
      {
        "ayahNumber": "84",
        "ayahText": "Bunun üzerine biz, tarafımızdan bir rahmet ve kulluk edenler için bir hatıra olmak üzere onun duasını kabul ettik; kendisinde dert ve sıkıntı olarak ne varsa giderdik ve ona aile efradını, ayrıca bunlarla birlikte bir mislini daha verdik."
      },
      {
        "ayahNumber": "85",
        "ayahText": "İsmail'i, İdris'i ve Zülkifi de (yadet). Hepsi de sabreden kimselerdendi."
      },
      {
        "ayahNumber": "86",
        "ayahText": "Onları rahmetimize kabul ettik. Onlar hakikaten iyi kimselerdendi."
      },
      {
        "ayahNumber": "87",
        "ayahText": "Zünnun'u da (Yunus'u da zikret). O öfkeli bir halde geçip gitmişti; bizim kendisini asla sıkıştırmayacağımızı zannetmişti. Nihayet karanlıklar içinde: \"Senden başka hiçbir tanrı yoktur. Seni tenzih ederim. Gerçekten ben zalimlerden oldum!\" diye niyaz etti."
      },
      {
        "ayahNumber": "88",
        "ayahText": "Bunun üzerine onun duasını kabul ettik ve onu kederden kurtardık. İşte biz müminleri böyle kurtarırız."
      },
      {
        "ayahNumber": "89",
        "ayahText": "Zekeriyya'yı da (an). Hani o, Rabbine şöyle niyaz etmişti: Rabbim! Beni yalnız bırakma! Sen, varislerin en hayırlısısın, (her şey sonunda senindir)."
      },
      {
        "ayahNumber": "90",
        "ayahText": "Biz onun da duasını kabul ettik ve ona Yahya'yı verdik; eşini de kendisi için (çocuk doğurmaya) elverişli kıldık. Onlar (bütün bu peygamberler), hayır işlerinde koşuşurlar, umarak ve korkarak bize yalvarırlardı; onlar, bize karşı derin saygı içindeydiler."
      },
      {
        "ayahNumber": "91",
        "ayahText": "Irzını iffetle korumuş olanı (Meryem'i de an.) Biz ona ruhumuzdan üfledik; onu ve oğlunu cümle alem için bir ibret kıldık."
      },
      {
        "ayahNumber": "92",
        "ayahText": "Hakikaten bu (bütün peygamberler ve onlara iman edenler) bir tek ümmet olarak sizin ümmetinizdir. Ben de sizin Rabbinizim. Öyle ise bana kulluk edin."
      },
      {
        "ayahNumber": "93",
        "ayahText": "(İnsanlar) kendi aralarında (din ve devlet) işlerinin birliğini bozdular. Halbuki hepsi bize döneceklerdir."
      },
      {
        "ayahNumber": "94",
        "ayahText": "Bu durumda her kim mümin olarak iyi davranışlar yaparsa onun çabasını görmezlikten gelmek olmaz. Zira biz onu yazmaktayız."
      },
      {
        "ayahNumber": "95",
        "ayahText": "Helak ettiğimiz bir belde için artık (yeniden mamur olmak) imkansızdır; çünkü onlar geri dönemeyeceklerdir."
      },
      {
        "ayahNumber": "96",
        "ayahText": "Nihayet Ye'cuc ve Me'cuc (sedleri) açıldığı ve onlar her tepeden akın ettiği zaman;"
      },
      {
        "ayahNumber": "97",
        "ayahText": "Ve gerçek vaad (ölüm, kıyamet) yaklaşınca, birden, inkar edenlerin gözleri donakalır! \"Yazıklar olsun bize! (derler), gerçekten biz, bu durumdan habersizmişiz; hatta biz zalim kimselermişiz.\""
      },
      {
        "ayahNumber": "98",
        "ayahText": "Siz ve Allah'ın dışında taptığınız şeyler cehennem yakıtısınız. Siz oraya gireceksiniz."
      },
      {
        "ayahNumber": "99",
        "ayahText": "Eğer onlar birer tanrı olsalardı oraya (cehenneme) girmezlerdi. Halbuki hepsi (tapanlar da tapılanlar da) orada ebedi kalacaklardır."
      },
      {
        "ayahNumber": "100",
        "ayahText": "Orada onlara inim inim inlemek düşer. Yine onlar orada (hiçbir iyi haber) duymazlar."
      },
      {
        "ayahNumber": "101",
        "ayahText": "Tarafımızdan kendilerine güzel akıbet takdir edilmiş olanlara gelince, işte bunlar cehennemden uzak tutulurlar."
      },
      {
        "ayahNumber": "102",
        "ayahText": "Bunlar onun uğultusunu duymazlar; gönüllerinin dilediği nimetler içinde ebedi kalırlar."
      },
      {
        "ayahNumber": "103",
        "ayahText": "En büyük dehşet dahi onları tasalandırmaz. Melekler kendilerini şöyle karşılar: İşte bu size vadedilmiş olan (mutlu) gününüzdür."
      },
      {
        "ayahNumber": "104",
        "ayahText": "(Düşün o) günü ki, yazılı kağıtların tomarını dürer gibi göğü toplayıp düreriz. Tıpkı ilk yaratmaya başladığımız gibi onu tekrar o hale getiririz. (Bu,) üzerimize aldığımız bir vaad oldu. Biz, (vadettiğimizi) yaparız."
      },
      {
        "ayahNumber": "105",
        "ayahText": "Andolsun Zikir'den sonra Zebur'da da: \"Yeryüzüne iyi kullarım varis olacaktır\" diye yazmıştık."
      },
      {
        "ayahNumber": "106",
        "ayahText": "İşte bunda, (bize) kulluk eden bir kavim için bir mesaj vardır."
      },
      {
        "ayahNumber": "107",
        "ayahText": "(Resulüm!) Biz seni ancak alemlere rahmet olarak gönderdik."
      },
      {
        "ayahNumber": "108",
        "ayahText": "De ki: Bana sadece, sizin ilahınızın ancak bir tek Allah olduğu vahyedildi. Hala müslüman olmayacak mısınız?"
      },
      {
        "ayahNumber": "109",
        "ayahText": "Eğer yüz çevirirlerse de ki: (Bana emrolunanı) hepinize açıkladım. Artık size vadolunan şey (mahşerde toplanma zamanınız) yakın mı uzak mı, bilmiyorum."
      },
      {
        "ayahNumber": "110",
        "ayahText": "Şüphesiz Allah sözün açığını da bilir, gizli tuttuklarınızı da bilir."
      },
      {
        "ayahNumber": "111",
        "ayahText": "Bilmiyorum, belki de o (azabın ertelenmesi), sizi denemek ve bir zamana kadar sizi (imkanlardan) faydalandırmak içindir."
      },
      {
        "ayahNumber": "112",
        "ayahText": "(Muhammed:) Rabbim! (Onlar hakkında) adaletinle hükmünü ver. Bizim Rabbimiz Rahman'dır. Sizin anlattıklarınıza karşı yardımı umulandır, dedi."
      }
    ]
  }
}