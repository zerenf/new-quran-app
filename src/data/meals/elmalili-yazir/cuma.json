{
  "surahNumber": "62",
  "surahName": "Cum'a Suresi",
  "ayats": [
    {
      "ayahNumber": "1",
      "ayahText": "Göklerde ve yerde olanların hepsi padişah, mukaddes, azîz ve hakîm olan Allah'ı tesbih etmektedir."
    },
    {
      "ayahNumber": "2",
      "ayahText": "O'dur ki ümmiler içinde, kendilerinden olan ve onlara Allah'ın âyetlerini okuyan, onları temizleyen, onlara kitap ve hikmeti öğreten bir Peygamber gönderdi. Oysa onlar, önceden apaçık bir sapıklık içinde idiler."
    },
    {
      "ayahNumber": "3",
      "ayahText": "Henüz onlara katılmamış bulunan diğer insanlara da (o Peygamberi göndermiştir). O, çok güçlüdür, hüküm ve hikmet sahibidir."
    },
    {
      "ayahNumber": "4",
      "ayahText": "Bu, Allah'ın lütfudur. Allah, büyük lütuf sahibidir."
    },
    {
      "ayahNumber": "5",
      "ayahText": "Kendilerine Tevrat yükletilip de sonra onu taşımayanların durumu, kitaplar taşıyan eşeğin durumu gibidir. Allah'ın âyetlerini yalanlayanların durumu ne kötüdür. Allah zalim toplumu doğru yola iletmez."
    },
    {
      "ayahNumber": "6",
      "ayahText": "De ki: \"Ey Yahudi olanlar! Eğer insanlar arasında yalnız sizin, Allah'ın dostları olduğunuzu sanıyorsanız, o halde ölümü temenni edin, doğru iseniz?\""
    },
    {
      "ayahNumber": "7",
      "ayahText": "Ama onlar, ellerinin (yapıp) öne sürdüğü (işler) yüzünden ölümü asla temenni etmezler. Allah zalimleri bilir."
    },
    {
      "ayahNumber": "8",
      "ayahText": "De ki: \"Sizin kendisinden kaçtığınız ölüm, muhakkak sizi bulacaktır. Sonra görünmeyeni ve görüneni bilene döndürüleceksiniz. O size (bütün) yaptıklarınızı haber verecektir."
    },
    {
      "ayahNumber": "9",
      "ayahText": "Ey inananlar! Cuma günü namaz için çağrıldığı(nız) zaman, Allah'ı anmaya koşun, alışverişi bırakın. Eğer bilirseniz, bu sizin için daha hayırlıdır."
    },
    {
      "ayahNumber": "10",
      "ayahText": "Namaz kılındıktan sonra yeryüzüne dağılın ve Allah'ın lütfundan (nasibinizi) arayın. Allah'ı çok anın ki kurtuluşa eresiniz."
    },
    {
      "ayahNumber": "11",
      "ayahText": "Bir ticaret ve eğlence gördükleri zaman hemen dağılıp ona gittiler ve seni ayakta bıraktılar. De ki: \"Allah'ın yanında bulunan, eğlenceden ve ticaretten de hayırlıdır. Allah, rızık verenlerin en hayırlısıdır.\""
    }
  ]
}