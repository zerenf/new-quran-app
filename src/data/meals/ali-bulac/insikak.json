{
  "surahNumber": "84",
  "surahName": "İnşikâk Suresi",
  "ayats": [
    {
      "ayahNumber": "1",
      "ayahText": "Gök, yarılıp-parçalandığı,"
    },
    {
      "ayahNumber": "2",
      "ayahText": "Ve 'kendi yaratılışına uygun' Rabbine boyun eğdiği zaman;"
    },
    {
      "ayahNumber": "3",
      "ayahText": "Yer, düzlendiği,"
    },
    {
      "ayahNumber": "4",
      "ayahText": "İçinde olanları dışa atıp boşaldığı,"
    },
    {
      "ayahNumber": "5",
      "ayahText": "Ve 'kendi yaratılışına uygun Rabbine boyun eğdiği zaman."
    },
    {
      "ayahNumber": "6",
      "ayahText": "Ey insan, gerçekten sen, hiç durmaksızın Rabbine doğru bir çaba harcayıp durmaktasın; sonunda O'na varacaksın."
    },
    {
      "ayahNumber": "7",
      "ayahText": "Artık kimin kitabı sağ yanından verilirse,"
    },
    {
      "ayahNumber": "8",
      "ayahText": "O, kolay bir hesap (sorgu) ile sorguya çekilecek,"
    },
    {
      "ayahNumber": "9",
      "ayahText": "Ve kendi yakınlarına sevinç içinde dönmüş olacaktır."
    },
    {
      "ayahNumber": "10",
      "ayahText": "Kimin de kitabı ardından verilirse,"
    },
    {
      "ayahNumber": "11",
      "ayahText": "O da, helak (yok olmay)ı çağıracak,"
    },
    {
      "ayahNumber": "12",
      "ayahText": "Çılgın alevli ateşe girecek."
    },
    {
      "ayahNumber": "13",
      "ayahText": "Çünkü o, (dünyada) kendi yakınları arasında sevinçliydi."
    },
    {
      "ayahNumber": "14",
      "ayahText": "Doğrusu o, (Rabbine) bir daha dönmeyeceğini sanmıştı."
    },
    {
      "ayahNumber": "15",
      "ayahText": "Hayır; gerçekten Rabbi, kendisini çok iyi görendi."
    },
    {
      "ayahNumber": "16",
      "ayahText": "Yoo, şafak-vaktine yemin ederim,"
    },
    {
      "ayahNumber": "17",
      "ayahText": "Geceye ve toplayıp-taşıdığı şeylere,"
    },
    {
      "ayahNumber": "18",
      "ayahText": "Ondördüne girdiği zaman aya;"
    },
    {
      "ayahNumber": "19",
      "ayahText": "Siz, gerçekten tabakadan tabakaya bineceksiniz."
    },
    {
      "ayahNumber": "20",
      "ayahText": "Şu halde onlara ne oluyor ki iman etmiyorlar?"
    },
    {
      "ayahNumber": "21",
      "ayahText": "Kendilerine Kur'an okunduğunda secde etmiyorlar."
    },
    {
      "ayahNumber": "22",
      "ayahText": "Tersine, o nankörler, yalanlıyorlar."
    },
    {
      "ayahNumber": "23",
      "ayahText": "Oysa Allah, onların içlerinde sakladıklarını daha iyi bilendir."
    },
    {
      "ayahNumber": "24",
      "ayahText": "Bu durumda sen, onlara acı bir azap ile müjde ver."
    },
    {
      "ayahNumber": "25",
      "ayahText": "Ancak iman edip salih amellerde bulunanlar başka; onlar için kesintisi olmayan bir ecir (mükafaat) vardır."
    }
  ]
}