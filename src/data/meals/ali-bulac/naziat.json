{
  "surahNumber": "79",
  "surahName": "Nâziât Suresi",
  "ayats": [
    {
      "ayahNumber": "1",
      "ayahText": "Ta en derinden acıyla sökerek çıkaranlara andolsun."
    },
    {
      "ayahNumber": "2",
      "ayahText": "Yumuşacık çekip alanlara,"
    },
    {
      "ayahNumber": "3",
      "ayahText": "Yüzdükçe yüzerek gidenlere,"
    },
    {
      "ayahNumber": "4",
      "ayahText": "Öncü olarak yarışıp geçenlere,"
    },
    {
      "ayahNumber": "5",
      "ayahText": "Derken işi bir düzen içinde evirip çevirenlere,"
    },
    {
      "ayahNumber": "6",
      "ayahText": "O sarsıntının sarsacağı gün,"
    },
    {
      "ayahNumber": "7",
      "ayahText": "Arkasından onu diğer bir sarsıntı izleyecek."
    },
    {
      "ayahNumber": "8",
      "ayahText": "O gün yürekler (dehşet içinde) hoplayacak."
    },
    {
      "ayahNumber": "9",
      "ayahText": "Gözler zillet içinde düşecek."
    },
    {
      "ayahNumber": "10",
      "ayahText": "Derler ki: \"Biz çukurda iken, gerçekten biz mi yeniden (diriltilip) döndürüleceğiz?\""
    },
    {
      "ayahNumber": "11",
      "ayahText": "\"Biz çürüyüp dağılmış kemikler olduğumuz zaman mı?\""
    },
    {
      "ayahNumber": "12",
      "ayahText": "Derler ki: \"Şu durumda, zararına bir dönüştür bu.\""
    },
    {
      "ayahNumber": "13",
      "ayahText": "Oysa bu, yalnızca tek bir haykırıştır."
    },
    {
      "ayahNumber": "14",
      "ayahText": "Bir de bakarsın ki, onlar, yerin üstündedirler."
    },
    {
      "ayahNumber": "15",
      "ayahText": "Musa'nın haberi sana geldi mi?"
    },
    {
      "ayahNumber": "16",
      "ayahText": "Hani Rabbi ona, kutsal vadi Tuva'da seslenmişti:"
    },
    {
      "ayahNumber": "17",
      "ayahText": "\"Firavun'a git; çünkü o, azdı.\""
    },
    {
      "ayahNumber": "18",
      "ayahText": "Ona de ki: “Temizlenmek ister misin?\""
    },
    {
      "ayahNumber": "19",
      "ayahText": "\"Seni Rabbine yönelteyim, böylece (O'ndan) korkmuş olursun.\""
    },
    {
      "ayahNumber": "20",
      "ayahText": "(Musa) Ona büyük mucizeyi gösterdi."
    },
    {
      "ayahNumber": "21",
      "ayahText": "Fakat o, yalanladı ve isyan etti."
    },
    {
      "ayahNumber": "22",
      "ayahText": "Sonra (karşı yönde) çaba harcayıp sırtını döndü."
    },
    {
      "ayahNumber": "23",
      "ayahText": "Sonunda (yardımcı güçlerini) topladı, seslendi;"
    },
    {
      "ayahNumber": "24",
      "ayahText": "Dedi ki: \"Sizin en yüce Rabbiniz benim.\""
    },
    {
      "ayahNumber": "25",
      "ayahText": "Böylelikle Allah onu, ahiret ve dünya azabıyla yakaladı."
    },
    {
      "ayahNumber": "26",
      "ayahText": "Gerçekten bunda 'içi titreyerek korkacak' kimse için elbette bir ibret (ders) vardır."
    },
    {
      "ayahNumber": "27",
      "ayahText": "Yaratmak bakımından siz mi daha güçsünüz yoksa gök mü? (Allah) Onu bina etti."
    },
    {
      "ayahNumber": "28",
      "ayahText": "Boyunu yükseltti, ona belli bir düzen verdi."
    },
    {
      "ayahNumber": "29",
      "ayahText": "Gecesini kararttı, kuşluğunu açığa-çıkardı."
    },
    {
      "ayahNumber": "30",
      "ayahText": "Bundan sonra yeryüzünü serip döşedi."
    },
    {
      "ayahNumber": "31",
      "ayahText": "Ondan da suyunu ve otlağını çıkardı."
    },
    {
      "ayahNumber": "32",
      "ayahText": "Dağlarını dikip-oturttu;"
    },
    {
      "ayahNumber": "33",
      "ayahText": "Size ve hayvanlarınıza bir yarar (meta) olmak üzere."
    },
    {
      "ayahNumber": "34",
      "ayahText": "Ancak o, 'herşeyi batırıp gömen büyük-felaket’ (kıyamet) geldiği zaman."
    },
    {
      "ayahNumber": "35",
      "ayahText": "O gün, insan, neye çaba harcadığını düşünüp-anlar."
    },
    {
      "ayahNumber": "36",
      "ayahText": "Görebilenler için cehennem de sergilenmiştir."
    },
    {
      "ayahNumber": "37",
      "ayahText": "Artık kim taşkınlık edip-azarsa,"
    },
    {
      "ayahNumber": "38",
      "ayahText": "Ve dünya hayatını seçerse,"
    },
    {
      "ayahNumber": "39",
      "ayahText": "Şüphesiz cehennem, (onun için) bir barınma yeridir."
    },
    {
      "ayahNumber": "40",
      "ayahText": "Kim Rabbinin makamından korkar ve nefsi heva (istek ve tutkular) dan sakındırırsa,"
    },
    {
      "ayahNumber": "41",
      "ayahText": "Artık şüphesiz cennet, (onun için) bir barınma yeridir."
    },
    {
      "ayahNumber": "42",
      "ayahText": "\"O ne zaman demir atacak?\" diye, sana kıyamet-saatini soruyorlar."
    },
    {
      "ayahNumber": "43",
      "ayahText": "Onunla ilgili bilgi vermekten yana, sende ne var ki…"
    },
    {
      "ayahNumber": "44",
      "ayahText": "En sonunda o (ve onunla ilgili bilgi), Rabbine aittir."
    },
    {
      "ayahNumber": "45",
      "ayahText": "Sen, yalnızca ondan 'içi titreyerek korkanlar' için bir uyarıcısın."
    },
    {
      "ayahNumber": "46",
      "ayahText": "Onu gördükleri gün, sanki, bir akşam veya bir kuşluk-vaktinden başkasını yaşamamış gibidirler."
    }
  ]
}