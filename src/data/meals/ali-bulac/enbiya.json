{
  "enbiya": {
    "surahNumber": "21",
    "surahNameTr": "Enbiyâ Suresi",
    "ayats": [
      {
        "ayahNumber": "1",
        "ayahText": "İnsanları sorgulama (zamanı) yaklaştı, kendileri ise gaflet içinde yüz çeviriyorlar."
      },
      {
        "ayahNumber": "2",
        "ayahText": "Rablerinden kendilerine yeni bir hatırlatma gelmeyiversin, bunu mutlaka oyun konusu yaparak dinliyorlar."
      },
      {
        "ayahNumber": "3",
        "ayahText": "Onların kalpleri tutkuyla oyalanmadadır. Zulmedenler, gizlice fısıldaştılar: \"Bu sizin benzeriniz olan bir beşer değil mi? Öyleyse, göz göre göre büyüye mi geleceksiniz?\""
      },
      {
        "ayahNumber": "4",
        "ayahText": "Dedi ki: \"Benim Rabbim, gökte ve yerde söylenen-sözü bilir; O, işitendir, bilendir.\""
      },
      {
        "ayahNumber": "5",
        "ayahText": "\"Hayır\" dediler. (Bunlar) Karmakarışık düşlerdir; hayır, onu kendisi uydurmuştur; hayır o bir şairdir. Böyle değilse, öncekilere gönderildiği gibi bize de bir ayet (mucize) getirsin.\""
      },
      {
        "ayahNumber": "6",
        "ayahText": "Kendilerinden evvel yıkıma uğrattığımız hiçbir ülke (halkı) iman etmemişti; şimdi bunlar mı iman edecek?"
      },
      {
        "ayahNumber": "7",
        "ayahText": "Biz senden önce de kendilerine vahyettiğimiz erkekler dışında elçi göndermedik. Eğer bilmiyorsanız, o halde zikir ehline sorun."
      },
      {
        "ayahNumber": "8",
        "ayahText": "Biz onları, yemek yemez cesetler kılmadık ve onlar ölümsüz değillerdi."
      },
      {
        "ayahNumber": "9",
        "ayahText": "Sonra onlara verdiğimiz söze sadık kaldık, böylece onları ve dilediklerimizi kurtardık da ölçüsüz davrananları yıkıma uğrattık."
      },
      {
        "ayahNumber": "10",
        "ayahText": "Andolsun, size (bütün durumlarınızı kapsayan) zikrinizin içinde bulunduğu bir kitap indirdik. Yine de akıllanmayacak mısınız?"
      },
      {
        "ayahNumber": "11",
        "ayahText": "Biz, zulmeden ülkelerden nicesini kırıp geçirdik ve bunun ardından bir başka kavmi meydana getirdik."
      },
      {
        "ayahNumber": "12",
        "ayahText": "Bizim zorlu-azabımızı hissettikleri zaman, oradan büyük bir hızla uzaklaşıp kaçıyorlardı."
      },
      {
        "ayahNumber": "13",
        "ayahText": "\"Uzaklaşıp-kaçmayın, içinde şımarıp azdığınız refaha ve yurtlarınıza dönün; çünkü sorguya çekileceksiniz.\""
      },
      {
        "ayahNumber": "14",
        "ayahText": "\"Yazıklar bize\" dediler. \"Gerçekten biz, zalimmişiz.\""
      },
      {
        "ayahNumber": "15",
        "ayahText": "Onların bu yakınmaları, Biz onları biçilmiş ekin, sönmüş ocak durumuna getirinceye kadar son bulmadı."
      },
      {
        "ayahNumber": "16",
        "ayahText": "Biz, bir 'oyun ve oyalanma konusu' olsun diye göğü, yeri ve ikisi arasında bulunanları yaratmadık."
      },
      {
        "ayahNumber": "17",
        "ayahText": "Eğer bir 'oyun ve oyalanma' edinmek isteseydik, bunu, Kendi Katımız'dan edinirdik. Yapacak olsaydık, böyle yapardık."
      },
      {
        "ayahNumber": "18",
        "ayahText": "Hayır, Biz hakkı batılın üstüne fırlatırız, o da onun beynini darmadağın eder. Bir de bakarsın ki, o, yok olup gitmiştir. (Allah'a karşı) Nitelendiregeldiklerinizden dolayı eyvahlar size."
      },
      {
        "ayahNumber": "19",
        "ayahText": "Göklerde ve yerde kim varsa O'nundur. O'nun yanında olanlar, O'na ibadet etmekte büyüklüğe kapılmazlar ve yorgunluk duymazlar."
      },
      {
        "ayahNumber": "20",
        "ayahText": "Gece ve gündüz, hiç durmaksızın tesbih ederler."
      },
      {
        "ayahNumber": "21",
        "ayahText": "Yoksa onlar, yerden birtakım ilahlar edindiler de, onlar mı (ölüleri) diriltecekler?"
      },
      {
        "ayahNumber": "22",
        "ayahText": "Eğer her ikisinde (gökte ve yerde) Allah'ın dışında ilahlar olsaydı, elbette, ikisi de bozulup gitmişti. Arşın Rabbi olan Allah onların nitelendiregeldikleri şeylerden Yücedir."
      },
      {
        "ayahNumber": "23",
        "ayahText": "O, yaptıklarından sorulmaz, oysa onlar sorguya çekilirler."
      },
      {
        "ayahNumber": "24",
        "ayahText": "Yoksa O'ndan başka ilahlar mı edindiler? De ki: \"Kesin-kanıt (burhan)ınızı getirin. İşte benimle birlikte olanların zikri (kitabı) ve benden öncekilerin de zikri.\" Hayır, onların çoğu hakkı bilmiyorlar, bundan dolayı yüz çeviriyorlar."
      },
      {
        "ayahNumber": "25",
        "ayahText": "Senden önce hiçbir elçi göndermedik ki, ona şunu vahyetmiş olmayalım: \"Benden başka İlah yoktur, öyleyse Bana ibadet edin.\""
      },
      {
        "ayahNumber": "26",
        "ayahText": "\"Rahman (olan Allah) çocuk edindi\" dediler. O, (bu yakıştırmadan) Yücedir. Hayır, onlar (melekler) ikrama layık görülmüş kullardır."
      },
      {
        "ayahNumber": "27",
        "ayahText": "Onlar sözle (bile olsa) O'nun önüne geçmezler ve onlar O'nun emriyle yapıp-etmektedirler."
      },
      {
        "ayahNumber": "28",
        "ayahText": "O, önlerindekini ve arkalarındakini bilir; onlar şefaat etmezler (kendisinden) hoşnut olunandan başka. Ve onlar, O'nun haşmetinden içleri titremekte olanlardır."
      },
      {
        "ayahNumber": "29",
        "ayahText": "Onlardan her kim: \"Gerçekten ben, O'nun dışında bir ilahım\" diyecek olsa, bu durumda Biz onu cehennemle cezalandırırız. Zalimleri Biz böyle cezalandırırız."
      },
      {
        "ayahNumber": "30",
        "ayahText": "O inkar edenler görmüyorlar mı ki, (başlangıçta) göklerle yer, birbiriyle bitişik iken, Biz onları ayırdık ve her canlı şeyi sudan yarattık. Yine de onlar inanmayacaklar mı?"
      },
      {
        "ayahNumber": "31",
        "ayahText": "Yeryüzünde, onları sarsmasın diye, sabit dağlar yarattık ve doğru gidebilsinler diye geniş yollar açtık."
      },
      {
        "ayahNumber": "32",
        "ayahText": "Gökyüzünü korunmuş bir tavan kıldık; onlar ise bunun ayetlerinden yüz çeviriyorlar."
      },
      {
        "ayahNumber": "33",
        "ayahText": "Geceyi, gündüzü, güneşi ve ayı yaratan O'dur; her biri bir yörüngede yüzüp gidiyor."
      },
      {
        "ayahNumber": "34",
        "ayahText": "Senden önce hiçbir beşere ölümsüzlüğü vermedik; şimdi sen ölürsen onlar ölümsüz mü kalacaklar?"
      },
      {
        "ayahNumber": "35",
        "ayahText": "Her nefis ölümü tadıcıdır. Biz sizi, şerle de, hayırla da deneyerek imtihan ediyoruz ve siz Bize döndürüleceksiniz."
      },
      {
        "ayahNumber": "36",
        "ayahText": "İnkar edenler seni gördüklerinde, seni yalnızca alay-konusu ediyorlar (ve:) \"Sizin ilahlarınızı diline dolayan bu mu?\" (derler.) Oysa Rahman (olan Allah)ın sözünü (kitabını) inkar edenler kendileridir."
      },
      {
        "ayahNumber": "37",
        "ayahText": "İnsan aceleden (aceleci olarak) yaratıldı. Size ayetlerimi yakında göstereceğim. Şimdi hemen acele etmeyin."
      },
      {
        "ayahNumber": "38",
        "ayahText": "\"Eğer doğruyu söylüyor iseniz, bu vaid (edilen günün sorgu ve azabı) ne zamandır?\" derler."
      },
      {
        "ayahNumber": "39",
        "ayahText": "O inkar edenler, yüzlerinden ve sırtlarından ateşi püskürtemeyecekleri ve hiç yardım alamayacakları zamanı bir bilselerdi."
      },
      {
        "ayahNumber": "40",
        "ayahText": "Hayır, onlara apansız gelecek de, böylece onları şaşkına çevirecek; artık ne onu geri çevirmeye güçleri yetecek ve ne onlara süre tanınacak."
      },
      {
        "ayahNumber": "41",
        "ayahText": "Andolsun, senden önceki elçilerle de alay edildi, fakat içlerinden küçük düşürenleri, o alaya aldıkları (azap) sarıp-kuşatıverdi."
      },
      {
        "ayahNumber": "42",
        "ayahText": "De ki: \"Gece ve gündüz sizi Rahman (olan Allah)tan kim koruyabilir?\" Hayır, onlar Rablerini zikirden yüz çevirenlerdir."
      },
      {
        "ayahNumber": "43",
        "ayahText": "Yoksa Bize karşı kendilerini, engelleyerek koruyabilecek ilahları mı var? Onların kendi nefislerine bile yardıma güçleri yetmez ve onlar Bizden yakınlık bulamazlar."
      },
      {
        "ayahNumber": "44",
        "ayahText": "Evet, Biz onları ve atalarını yararlandırdık; öyle ki, ömür onlara (hiç bitmeyecekmiş gibi) uzun geldi. Fakat şimdi, Bizim gerçekten yere gelip onu etrafından eksiltmekte olduğumuzu görmüyorlar mı? Şu halde, üstün gelenler onlar mı?"
      },
      {
        "ayahNumber": "45",
        "ayahText": "De ki: \"Ben sizi yalnızca vahy ile uyarıp-korkutuyorum. Ancak sağır olanlar, uyarıldıklarında çağrıyı işitmezler.\""
      },
      {
        "ayahNumber": "46",
        "ayahText": "Andolsun, onlara Rabbinin azabından 'bir ufak esinti' dokunacak olsa hiç tartışmasız; \"Eyvahlar bize, gerçekten bizler zulme sapanlarmışız\" diyecekler."
      },
      {
        "ayahNumber": "47",
        "ayahText": "Biz ise, kıyamet gününe ait duyarlı teraziler koyarız da artık, hiçbir nefis hiçbir şeyle haksızlığa uğramaz. Bir hardal tanesi bile olsa ona (teraziye) getiririz. Hesap görücüler olarak Biz yeteriz."
      },
      {
        "ayahNumber": "48",
        "ayahText": "Andolsun, Biz Musa'ya ve Harun'a, takva sahipleri için bir aydınlık ve bir öğüt (zikir) olarak, hak ile batılı birbirinden ayıran (furkan)ı verdik."
      },
      {
        "ayahNumber": "49",
        "ayahText": "Onlar, Rablerine karşı gayb ile (O'nu görmedikleri halde) bir haşyet içindedirler ve onlar, kıyamet saatinden 'içleri titremekte olanlardır.'"
      },
      {
        "ayahNumber": "50",
        "ayahText": "Bu, Bizim ona indirdiğimiz mübarek bir zikirdir. Şu halde onu inkar edecek olanlar siz misiniz?"
      },
      {
        "ayahNumber": "51",
        "ayahText": "Andolsun, bundan önce İbrahim'e rüşdünü vermiştik ve Biz onu (doğruyu seçme yeteneğinde olduğunu) bilenlerdik."
      },
      {
        "ayahNumber": "52",
        "ayahText": "Hani babasına ve kavmine demişti ki: \"Sizin, karşılarında bel büküp eğilmekte olduğunuz bu temsili heykeller nedir?"
      },
      {
        "ayahNumber": "53",
        "ayahText": "\"Biz atalarımızı bunlara tapıyor bulduk\" dediler."
      },
      {
        "ayahNumber": "54",
        "ayahText": "Dedi ki: \"Andolsun, siz ve atalarınız apaçık bir sapıklık içindesiniz.\""
      },
      {
        "ayahNumber": "55",
        "ayahText": "'Sen bize gerçeği mi getirdin, yoksa (bizimle) oyun oynayanlardan mısın?\""
      },
      {
        "ayahNumber": "56",
        "ayahText": "\"Hayır\" dedi. \"Sizin Rabbiniz göklerin ve yerin Rabbidir, onları Kendisi yaratmıştır ve ben de buna şehadet edenlerdenim.\""
      },
      {
        "ayahNumber": "57",
        "ayahText": "\"Andolsun Allah'a, sizler arkanızı dönüp gittikten sonra, ben sizin putlarınıza muhakkak bir tuzak kuracağım.\""
      },
      {
        "ayahNumber": "58",
        "ayahText": "Böylece o, yalnızca büyükleri hariç olmak üzere onları paramparça etti; belki ona başvururlar diye."
      },
      {
        "ayahNumber": "59",
        "ayahText": "\"Bizim ilahlarımıza bunu kim yaptı? Şüphesiz o, zalimlerden biridir\" dediler."
      },
      {
        "ayahNumber": "60",
        "ayahText": "\"Kendisine İbrahim denilen bir gencin bunları diline doladığını işittik\" dediler."
      },
      {
        "ayahNumber": "61",
        "ayahText": "Dediler ki: \"Öyleyse, onu insanların gözü önüne getirin ki ona (nasıl bir ceza vereceğimize) şahid olsunlar.\""
      },
      {
        "ayahNumber": "62",
        "ayahText": "Dediler ki: \"Ey İbrahim, bunu ilahlarımıza sen mi yaptın?\""
      },
      {
        "ayahNumber": "63",
        "ayahText": "\"Hayır\" dedi. \"Bu yapmıştır, bu onların büyükleridir; eğer konuşabiliyorsa, siz onlara soruverin.\""
      },
      {
        "ayahNumber": "64",
        "ayahText": "Bunun üzerine kendi vicdanlarına başvurdular da; \"Gerçek şu ki, zalim olanlar sizlersiniz (biziz)\" dediler."
      },
      {
        "ayahNumber": "65",
        "ayahText": "Sonra, yine tepeleri üstüne ters döndüler: \"Andolsun, bunların konuşamayacaklarını sen de bilmektesin.\""
      },
      {
        "ayahNumber": "66",
        "ayahText": "Dedi ki: \"O halde, Allah'ı bırakıp da sizlere yararı olmayan ve zararı dokunmayan şeylere mi tapıyorsunuz?\""
      },
      {
        "ayahNumber": "67",
        "ayahText": "\"Yuh size ve Allah'tan başka taptıklarınıza. Siz yine de akıllanmayacak mısınız?\""
      },
      {
        "ayahNumber": "68",
        "ayahText": "Dediler ki: \"Eğer (bir şey) yapacaksanız, onu yakın ve ilahlarınıza yardımda bulunun.\""
      },
      {
        "ayahNumber": "69",
        "ayahText": "Biz de dedik ki: \"Ey ateş, İbrahim'e karşı soğuk ve esenlik ol.\""
      },
      {
        "ayahNumber": "70",
        "ayahText": "Ona bir düzen (tuzak) kurmak istediler, fakat Biz onları daha çok hüsrana uğrayanlar kıldık."
      },
      {
        "ayahNumber": "71",
        "ayahText": "Onu ve Lut'u kurtarıp içinde, alemler (insanlık) için bereketler kıldığımız yere (ülkeye) çıkardık."
      },
      {
        "ayahNumber": "72",
        "ayahText": "Ona İshak'ı armağan ettik, üstüne de Yakub'u; her birini salihler kıldık."
      },
      {
        "ayahNumber": "73",
        "ayahText": "Ve onları, Kendi emrimizle hidayete yönelten önderler kıldık ve onlara hayrı kapsayan-fiilleri, namaz kılmayı ve zekat vermeyi vahyettik. Onlar Bize ibadet edenlerdi."
      },
      {
        "ayahNumber": "74",
        "ayahText": "Lut'a da bir hüküm ve ilim verdik ve onu çirkin işler yapmakta olan şehirden kurtardık. Şüphesiz onlar, bozulmaya uğrayan kötü bir kavimdi."
      },
      {
        "ayahNumber": "75",
        "ayahText": "Onu rahmetimize soktuk, çünkü o, salihlerdendi."
      },
      {
        "ayahNumber": "76",
        "ayahText": "Nuh da; daha önce çağrıda bulunduğu zaman, Biz onun çağrısına cevap verdik, onu ve ailesini büyük bir üzüntüden kurtardık."
      },
      {
        "ayahNumber": "77",
        "ayahText": "Ve ayetlerimizi yalanlayan kavimden 'ona yardım edip-öcünü aldık'. Şüphesiz onlar, kötü bir kavimdi, Biz de onların tümünü suya batırıp boğduk."
      },
      {
        "ayahNumber": "78",
        "ayahText": "Davud ve Süleyman da; hani kavmin hayvanlarının içine girip yayıldığı ekin-tarlaları konusunda hüküm yürütüyorlardı. Biz onların hükmüne şahid idik."
      },
      {
        "ayahNumber": "79",
        "ayahText": "Biz bunu (hükmü) Süleyman’a kavrattık, her birine hüküm ve ilim verdik. Davud ile birlikte tesbih etsinler diye, dağlara ve kuşlara boyun eğdirdik. (Bunları) Yapanlar Biz idik."
      },
      {
        "ayahNumber": "80",
        "ayahText": "Ve sizin için ona, zorlu-savaşınızda sizi korusun diye, '(madeni) giyim-sanatını' öğrettik. Buna rağmen siz şükredenler misiniz?"
      },
      {
        "ayahNumber": "81",
        "ayahText": "Süleyman için de, fırtına biçiminde esen rüzgara (boyun eğdirdik) ki, kendi emriyle, içinde bereketler kıldığımız yere akıp giderdi. Biz herşeyi bilenleriz."
      },
      {
        "ayahNumber": "82",
        "ayahText": "Onun için denizde dalgıçlık yapan ve bundan başka iş(ler) de gören şeytanlardan kimseleri de (emrine verdik). Biz onların koruyucuları idik."
      },
      {
        "ayahNumber": "83",
        "ayahText": "Eyüp de; hani o Rabbine çağrıda bulunmuştu: \"Şüphesiz bu dert (ve hastalık) beni sarıverdi. Sen merhametlilerin en merhametli olanısın.\""
      },
      {
        "ayahNumber": "84",
        "ayahText": "Böylece onun duasına icabet ettik. Kendisinden o derdi giderdik; ona Katımız'dan bir rahmet ve ibadet edenler için bir zikir olmak üzere ailesini ve onlarla birlikte bir katını daha verdik."
      },
      {
        "ayahNumber": "85",
        "ayahText": "İsmail, İdris ve Zü'l-Kifl, hepsi sabredenlerdendi."
      },
      {
        "ayahNumber": "86",
        "ayahText": "Onları rahmetimize soktuk, şüphesiz onlar salih kimselerdi."
      },
      {
        "ayahNumber": "87",
        "ayahText": "Balık sahibi (Yunus'u da); hani o, kızmış vaziyette gitmişti ki; bundan dolayı kendisini sıkıntıya düşürmeyeceğimizi sanmıştı. (Balığın karnındaki) Karanlıklar içinde: \"Senden başka İlah yoktur, Sen Yücesin, gerçekten ben zulmedenlerden oldum\" diye çağrıda bulunmuştu."
      },
      {
        "ayahNumber": "88",
        "ayahText": "Bunun üzerine duasına icabet ettik ve onu üzüntüden kurtardık. İşte Biz, iman edenleri böyle kurtarırız."
      },
      {
        "ayahNumber": "89",
        "ayahText": "Zekeriya da; hani Rabbine çağrıda bulunmuştu: \"Rabbim, beni yalnız başıma bırakma, sen mirasçıların en hayırlısısın.\""
      },
      {
        "ayahNumber": "90",
        "ayahText": "Onun duasına icabet ettik, kendisine Yahya'yı armağan ettik, eşini de doğurmaya elverişli kıldık. Gerçekten onlar hayırlarda yarışırlardı, umarak ve korkarak Bize dua ederlerdi. Bize derin saygı gösterirlerdi."
      },
      {
        "ayahNumber": "91",
        "ayahText": "Irzını koruyan (Meryem); Biz ona Kendi ruhumuzdan üfledik, onu ve çocuğunu insanlığa bir ayet kıldık."
      },
      {
        "ayahNumber": "92",
        "ayahText": "Gerçekten, sizin bu ümmetiniz tek bir ümmettir. Ben de sizin Rabbinizim, öyleyse Bana ibadet ediniz."
      },
      {
        "ayahNumber": "93",
        "ayahText": "Onlar, işlerini kendi aralarında parça parça dağıttılar (dinlerinde bölünmeler yaptılar); hepsi Bize döneceklerdir."
      },
      {
        "ayahNumber": "94",
        "ayahText": "Artık kim, bir mü'min olarak salih amellerde bulunursa, onun çabası için (karşılık olarak) küfran (nankörlük) yoktur. Şüphesiz Biz, onun yazıcılarıyız."
      },
      {
        "ayahNumber": "95",
        "ayahText": "Yıkıma uğrattığımız bir ülkeye (tekrar dünya hayatı) imkansız (haram)dır; hiç şüphesiz onlar, (dünyaya) bir daha geri dönmeyecekler."
      },
      {
        "ayahNumber": "96",
        "ayahText": "Yecuc ve Mecuc (un sedleri) açıldığında, onlar her bir tepeden akın ederler;"
      },
      {
        "ayahNumber": "97",
        "ayahText": "Gerçek olan va'd yaklaşmıştır, işte o zaman, inkar edenlerin gözleri yuvalarından fırlayacak: \"Eyvahlar bize, biz bundan tam bir gaflet içindeydik, hayır, bizler zalim kimselerdik\" (diyecekler)."
      },
      {
        "ayahNumber": "98",
        "ayahText": "Gerçekten siz de, Allah'ın dışında taptıklarınız da cehennemin odunusunuz, siz ona varacaksınız."
      },
      {
        "ayahNumber": "99",
        "ayahText": "Eğer onlar (gerçek) ilahlar olsalardı, ona girmeyeceklerdi. Oysa onların tümü içinde temelli kalıcıdırlar."
      },
      {
        "ayahNumber": "100",
        "ayahText": "Orda kendileri için, 'kemikleri çatırdatan inlemeler' vardır. Onlar orda işitmezler de."
      },
      {
        "ayahNumber": "101",
        "ayahText": "Ama Bizden kendilerine güzellik geçmiş bulunanlar; işte, onlar, ondan uzaklaştırılmışlardır."
      },
      {
        "ayahNumber": "102",
        "ayahText": "Onun uğultusunu bile duymazlar. Onlar nefislerinin arzuladığı (sayısız nimet) içinde ebedi kalıcıdırlar."
      },
      {
        "ayahNumber": "103",
        "ayahText": "Onları, o en büyük korku hüzne kaptırmaz ve: \"İşte bu sizin gününüzdür, size va'dedilmişti\" diye melekler onları karşılayacaklardır."
      },
      {
        "ayahNumber": "104",
        "ayahText": "Bizim, göğü kitabın sahifelerini katlar gibi katlayacağımız gün, ilk yaratmaya başladığımız gibi, yine onu (eski durumuna) iade edeceğiz. Bu, Bizim üzerimizde bir vaiddir. Elbette, Biz yapıcılarız."
      },
      {
        "ayahNumber": "105",
        "ayahText": "Andolsun, Biz zikirden sonra Zebur'da da: \"Şüphesiz Arz'a salih kullarım varisçi olacaktır\" diye yazdık."
      },
      {
        "ayahNumber": "106",
        "ayahText": "Gerçek şu ki kulluk eden bir topluluk için bunda (Kur'an'da) 'açık bir mesaj' (veya gerçek bir çıkış yolu) vardır."
      },
      {
        "ayahNumber": "107",
        "ayahText": "Biz seni alemler için yalnızca bir rahmet olarak gönderdik."
      },
      {
        "ayahNumber": "108",
        "ayahText": "De ki: \"Gerçekten bana: -Sizin İlahınız yalnızca bir tek İlah'tır\" diye vahyolunuyor; artık siz Müslüman olacak mısınız?\""
      },
      {
        "ayahNumber": "109",
        "ayahText": "Buna rağmen yüz çevirecek olurlarsa, de ki: \"Size eşitlik üzere açıklamada bulundum. Tehdit edildiğiniz (sorgu ve azap günü) yakın mı, uzak mı, bilemem.\""
      },
      {
        "ayahNumber": "110",
        "ayahText": "\"Şüphesiz O, sözün açıkta söylenenini de bilmekte, saklamakta olduklarınızı da bilmektedir.\""
      },
      {
        "ayahNumber": "111",
        "ayahText": "\"Bilemem; belki bu (sürenin açıklanmaması), sizin için bir (fitne) denemedir, (belki de) belli bir vakte kadar yararlanma (meta)dır.\""
      },
      {
        "ayahNumber": "112",
        "ayahText": "(Resulullah) Dedi ki: \"Rabbim, hak ile hükmet. Bizim Rabbimiz, sizin her türlü nitelendirmelerinize karşı yardımına sığınılan Rahman (olan Allah)dır.\""
      }
    ]
  }
}