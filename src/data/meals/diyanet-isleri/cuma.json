{
  "surahNumber": "62",
  "surahName": "Cum'a Suresi",
  "ayats": [
    {
      "ayahNumber": "1",
      "ayahText": "Göklerde olanlar ve yerde bulunanlar, hükümran, çok kutsal, güçlü ve Hakim olan Allah'ı tesbih ederler."
    },
    {
      "ayahNumber": "2",
      "ayahText": "Kitapsız (okuma-yazma bilmeyen) kimseler arasından, kendilerine ayetlerini okuyan, onları arıtan, onlara Kitabı ve hikmeti öğreten bir Peygamber gönderen O'dur. Onlar, daha önce, şüphesiz apaçık bir sapıklık içinde idiler."
    },
    {
      "ayahNumber": "3",
      "ayahText": "Onlardan başkalarına da -ki henüz onlara katılmamışlardır- Kitap ve hikmeti öğretmek üzere, Peygamberi gönderen Allah'tır. O, güçlüdür, Hakim'dir."
    },
    {
      "ayahNumber": "4",
      "ayahText": "Bu, Allah'ın dilediğine verdiği lütfüdür. Allah, büyük lütuf sahibidir."
    },
    {
      "ayahNumber": "5",
      "ayahText": "Kendilerine Tevrat öğretildiği halde, onun gereğini yapmayanların durumu, sırtına kitap yüklenmiş merkebin durumu gibidir. Allah'ın ayetlerini yalanlayan kimselerin durumu ne kötüdür! Allah zalimleri doğru yola eriştirmez."
    },
    {
      "ayahNumber": "6",
      "ayahText": "De ki: \"Ey Yahudiler! Bütün insanlar bir yana, yalnız kendinizin Allah'ın dostları olduğunuzu iddia ediyorsanız ve bunda samimi iseniz, ölümü dilesenize!\""
    },
    {
      "ayahNumber": "7",
      "ayahText": "Yaptıklarından ötürü, ölümü asla dileyemezler. Allah, zalimleri bilendir."
    },
    {
      "ayahNumber": "8",
      "ayahText": "De ki: \"Doğrusu kendisinden kaçtığınız ölüm mutlaka karşınıza çıkacaktır; sonra; görüleni de görülmeyeni de bilen Allah'a döndürüleceksiniz, O size işlediklerinizi haber verecektir.\""
    },
    {
      "ayahNumber": "9",
      "ayahText": "Ey inananlar! Cuma günü namaz için ezan okunduğu zaman Allah'ı anmaya koşun; alım satımı bırakın; bilseniz, bu sizin için daha iyidir."
    },
    {
      "ayahNumber": "10",
      "ayahText": "Namaz bitince yeryüzüne yayılın; Allah'ın lütfundan rızık isteyin; Allah'ı çok anın ki saadete erişesiniz."
    },
    {
      "ayahNumber": "11",
      "ayahText": "Onlar bir kazanç veya bir eğlence gördüklerinde, seni ayakta bırakarak oraya yöneldiler. De ki: \"Allah katında olan, eğlenceden de kazançtan da hayırlıdır. Allah, rızık verenlerin en iyisidir.\""
    }
  ]
}