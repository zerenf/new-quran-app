{
  "surahNumber": "61",
  "surahName": "Saff Suresi",
  "ayats": [
    {
      "ayahNumber": "1",
      "ayahText": "Göklerde olanlar da yerde olanlar da Allah'ı tesbih ederler. O, güçlüdür, Hakim'dir."
    },
    {
      "ayahNumber": "2",
      "ayahText": "Ey inananlar! Yapmayacağınız şeyi niçin söylersiniz?"
    },
    {
      "ayahNumber": "3",
      "ayahText": "Yapmayacağınız şeyi söylemeniz, Allah katında büyük gazaba sebep olur."
    },
    {
      "ayahNumber": "4",
      "ayahText": "Doğrusu Allah, kendi uğrunda, kenetlenmiş bir duvar gibi, saf halinde çarpışanları sever."
    },
    {
      "ayahNumber": "5",
      "ayahText": "Musa milletine: \"Ey milletim! Beni niçin incitirsiniz? Oysa, benim size gönderilmiş Allah'ın bir peygamberi olduğumu biliyorsunuz\" demişti. Ama onlar yoldan sapınca, Allah da onların kalblerini saptırmıştı. Allah, yoldan çıkan milleti doğru yola eriştirmez."
    },
    {
      "ayahNumber": "6",
      "ayahText": "Meryem oğlu İsa: \"Ey İsrailoğulları! Doğrusu ben, benden önce gelmiş olan Tevrat'ı doğrulayan, benden sonra gelecek ve adı Ahmet olacak bir peygamberi müjdeleyen, Allah'ın size gönderilmiş bir peygamberiyim\" demişti. Ama o elçi, kendilerine belgelerle geldiği zaman: \"Bu, apaçık bir sihirdir\" demişlerdi."
    },
    {
      "ayahNumber": "7",
      "ayahText": "Müslüman olmağa çağırılmışken gelmeyip Allah'a karşı yalan uydurandan daha zalim kimdir? Allah, zalim olan milleti doğru yola eriştirmez."
    },
    {
      "ayahNumber": "8",
      "ayahText": "Ağızlarıyla Allah'ın nurunu söndürmek isterler. İnkarcılar ne kadar istemeseler de, Allah nurunu, dinini tamamlayacaktır."
    },
    {
      "ayahNumber": "9",
      "ayahText": "Ortak koşanlar istemese de, dinini bütün dinlerden üstün kılmak için, Peygamberini, doğruluk rehberi Kuran ve gerçek dinle gönderen O'dur."
    },
    {
      "ayahNumber": "10",
      "ayahText": "Ey inananlar! Sizi can yakıcı bir azabdan kurtaracak, kazançlı bir yolu size göstereyim mi?"
    },
    {
      "ayahNumber": "11",
      "ayahText": "Allah'a ve Peygamberine inanırsınız; Allah yolunda canlarınızla, mallarınızla cihat edersiniz; bilseniz, bu sizin için en iyi yoldur."
    },
    {
      "ayahNumber": "12",
      "ayahText": "Böyle yaparsanız, Allah günahlarınızı size bağışlar, sizi, içlerinden ırmaklar akan cennetlere, Adn cennetlerinde hoş yerlere koyar. Büyük kurtuluş budur."
    },
    {
      "ayahNumber": "13",
      "ayahText": "Bundan başka, sevdiğiniz bir şey daha: Allah katından bir yardım ve yakın bir zafer vardır. İnananlara müjde ver."
    },
    {
      "ayahNumber": "14",
      "ayahText": "Ey inananlar! Allah'ın dininin yardımcıları olun. Nitekim, Meryem oğlu İsa, Havarilere: \"Allah'a giden yolda yardımcılarım kimlerdir?\" deyince, Havariler: \"Allah'ın dininin yardımcıları biziz\" demişlerdi. İsrailoğullarının bir takımı böylece inanmış, bir takımı da inkar etmişti; ama Biz, inananları düşmanlarına karşı destekledik de üstün geldiler."
    }
  ]
}