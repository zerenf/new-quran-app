{
  "surahNumber": "54",
  "surahName": "Kamer Suresi",
  "ayats": [
    {
      "ayahNumber": "1",
      "ayahText": "Kıyamet saati yaklaştı, Ay bölündü."
    },
    {
      "ayahNumber": "2",
      "ayahText": "Ama o müşrikler her ne zaman bir mûcize görseler sırtlarını döner: “Bu, kuvvetli ve devamlı bir büyüdür!” derler."
    },
    {
      "ayahNumber": "3",
      "ayahText": "Onlar hakkı yalan saydılar, heva ve heveslerine uydular. Halbuki her iş gibi bu nübüvvetin de kararlaştırılmış bir sonu elbette vardır."
    },
    {
      "ayahNumber": "4",
      "ayahText": "Oysa onlara kendilerini inkârdan vazgeçirecek ibretler ihtiva eden nice olaylar bildirilmişti!"
    },
    {
      "ayahNumber": "5",
      "ayahText": "Bunlar son derece üstün hikmettir. Ama ne fayda! Uyarmalar kâr etmiyor. [6,149; 10,101]"
    },
    {
      "ayahNumber": "6",
      "ayahText": "Sen de şimdi onları kendi hallerine terk et. Gün gelir bir münâdî, hiç de hoşa gitmeyen, insanın görür görmez kaçacağı bir yere çağırır."
    },
    {
      "ayahNumber": "7",
      "ayahText": "Gözleri korkudan önlerine eğildikçe eğilmiş, dehşet içinde mezarlarından çıkar, yayılmış çekirgeler gibi her tarafı dalga dalga kaplarlar."
    },
    {
      "ayahNumber": "8",
      "ayahText": "Boyunlarını, çağıran münâdîye doğru uzatmış vaziyette, kâfirler: “Bugün çok zorlu bir gün, işimiz bitik!” derler."
    },
    {
      "ayahNumber": "9",
      "ayahText": "Kendilerinden önce Nûh kavmi de Peygamberi yalancı saydı ve: “Bu delinin teki!” dediler. Onu incittiler, tebliğini engellediler."
    },
    {
      "ayahNumber": "10",
      "ayahText": "O da: “Ya Rabbî, ben mağlubum, artık Sen bana yardım et!” dedi."
    },
    {
      "ayahNumber": "11",
      "ayahText": "Biz de derhal, boşalan bir su ile göğün kapılarını açtık."
    },
    {
      "ayahNumber": "12",
      "ayahText": "Yeri pınar pınar fışkırttık. Öyle ki her iki su kütlesi, takdir edilen o işin olması için birleşti."
    },
    {
      "ayahNumber": "13",
      "ayahText": "Biz Nuh'u, levha halindeki tahtalar ve çivilerle yapılmış gemiye bindirdik. [7,64] {KM, Tekvin 6,14}"
    },
    {
      "ayahNumber": "14",
      "ayahText": "O kadri bilinmemiş değerli insana, bir mükâfat olarak gemi, Bizim inayetimiz altında akıp gidiyordu."
    },
    {
      "ayahNumber": "15",
      "ayahText": "Biz bir ibret olsun diye, o gemiyi geriye bıraktık. Haydi, var mı ibret alan? [36,41-42]"
    },
    {
      "ayahNumber": "16",
      "ayahText": "Nasılmış Benim cezalandırmam ve tehdidim! Görsünler bakalım!"
    },
    {
      "ayahNumber": "17",
      "ayahText": "Yemin olsun: Biz, ders alınsın diye Kur'ân’ın anlaşılmasını kolaylaştırdık. Haydi var mı düşünen ve ibret alan? [38,29; 19,97]"
    },
    {
      "ayahNumber": "18",
      "ayahText": "Âd kavmi de Peygamberlerini yalancı saydı. Nasılmış Benim cezalandırmam ve tehdidim! Görsünler bakalım!"
    },
    {
      "ayahNumber": "19",
      "ayahText": "Biz onların üstüne o pek talihsiz günde, her şeyi söküp atan bir kasırga gönderdik."
    },
    {
      "ayahNumber": "20",
      "ayahText": "Öyle ki insanları, kökü sökülmüş, içi boş hurma kütükleri gibi fırlatıp atıyordu."
    },
    {
      "ayahNumber": "21",
      "ayahText": "Nasılmış Benim cezalandırmam ve tehdidim, görsünler bakalım!"
    },
    {
      "ayahNumber": "22",
      "ayahText": "Yemin olsun: Biz ders alınsın diye Kur'ân’ın anlaşılmasını kolaylaştırdık. Haydi var mı düşünen ve ibret alan?"
    },
    {
      "ayahNumber": "23",
      "ayahText": "Semûd kavmi de Peygamberlerini yalancı saydılar ve: “Yani biz,” dediler, “içimizden bir adamın peşinden mi gideceğiz? Böyle yaparsak doğrusu sapıtmış ve çıldırmış oluruz! Ne o, yani bu kitap, içimizden bula bula onu mu buldu, o mu buna lâyık görülmüş? Hiç de öyle değil, bilakis o, yalancının, küstahın tekidir!”"
    },
    {
      "ayahNumber": "24",
      "ayahText": "Semûd kavmi de Peygamberlerini yalancı saydılar ve: “Yani biz,” dediler, “içimizden bir adamın peşinden mi gideceğiz? Böyle yaparsak doğrusu sapıtmış ve çıldırmış oluruz! Ne o, yani bu kitap, içimizden bula bula onu mu buldu, o mu buna lâyık görülmüş? Hiç de öyle değil, bilakis o, yalancının, küstahın tekidir!”"
    },
    {
      "ayahNumber": "25",
      "ayahText": "Semûd kavmi de Peygamberlerini yalancı saydılar ve: “Yani biz,” dediler, “içimizden bir adamın peşinden mi gideceğiz? Böyle yaparsak doğrusu sapıtmış ve çıldırmış oluruz! Ne o, yani bu kitap, içimizden bula bula onu mu buldu, o mu buna lâyık görülmüş? Hiç de öyle değil, bilakis o, yalancının, küstahın tekidir!”"
    },
    {
      "ayahNumber": "26",
      "ayahText": "Biz de Peygamberleri Salih'e dedik ki: “Sen hiç üzülme! Asıl kimin yalancı ve küstah olduğunu yarın öğrenirler!”"
    },
    {
      "ayahNumber": "27",
      "ayahText": "“Biz imtihan etmek için onlara bir deve göndereceğiz. Şimdi sen onların ne yapacağını bekle ve eziyetlerine sabret.”"
    },
    {
      "ayahNumber": "28",
      "ayahText": "“Hem onlara bildir ki su, aralarında nöbetleşe olacak, her su nöbetinde, sahibi hazır bulunacaktır.” [26,155]"
    },
    {
      "ayahNumber": "29",
      "ayahText": "Onlar en yakın arkadaşlarını çağırdılar, o da bıçağı çıkarıp deveyi kesti."
    },
    {
      "ayahNumber": "30",
      "ayahText": "Nasılmış Benim cezalandırmam ve tehdidim! Görsünler bakalım!"
    },
    {
      "ayahNumber": "31",
      "ayahText": "Biz onlara bir sayha, müthiş bir ses gönderdik, davar ağılındaki kuru ot ve çırpı gibi oldular."
    },
    {
      "ayahNumber": "32",
      "ayahText": "Yemin olsun, Biz, ders alınsın diye Kur'ân’ın anlaşılmasını kolaylaştırdık. Haydi var mı düşünen ve ibret alan?"
    },
    {
      "ayahNumber": "33",
      "ayahText": "Lût kavmi de peygamberlerini yalancı saydılar."
    },
    {
      "ayahNumber": "34",
      "ayahText": "Biz de Lût'un ailesi dışında, hepsinin üzerine taş savuran bir fırtına gönderdik. Onları ise, tarafımızdan bir nimet olarak seher vakti kurtardık. İşte şükredenleri Biz böyle ödüllendiririz."
    },
    {
      "ayahNumber": "35",
      "ayahText": "Biz de Lût'un ailesi dışında, hepsinin üzerine taş savuran bir fırtına gönderdik. Onları ise, tarafımızdan bir nimet olarak seher vakti kurtardık. İşte şükredenleri Biz böyle ödüllendiririz."
    },
    {
      "ayahNumber": "36",
      "ayahText": "Lût onları Bizim yakalarından tutup azaba çarptıracağımızı söyleyerek tehdit etmişti. Ama onlar uyarmalara karşı şüpheye düştüler."
    },
    {
      "ayahNumber": "37",
      "ayahText": "Onlar Lût'un misafirlerine karşı niyetlerini bozdular, onlarla yalnız kalmak için gidip gidip geldiler. Biz de gözlerini silme kör ettik. Haydi tadın Benim cezalandırmamı ve tehditlerimi! [11,77-83; 15,61-74] {KM, Tekvin 19,11}"
    },
    {
      "ayahNumber": "38",
      "ayahText": "Bir sabah kendilerini, yakalarını hiç bırakmayacak bir azap bastırıverdi."
    },
    {
      "ayahNumber": "39",
      "ayahText": "Haydi tadın Benim cezalandırmamı ve tehditlerimi!"
    },
    {
      "ayahNumber": "40",
      "ayahText": "Yemin olsun: Biz, ders alınsın diye Kur'ân’ın anlaşılmasını kolaylaştırdık. Haydi, var mı düşünen ve ibret alan?"
    },
    {
      "ayahNumber": "41",
      "ayahText": "Firavun hanedanına da uyaran peygamberler geldi."
    },
    {
      "ayahNumber": "42",
      "ayahText": "Onlar âyet ve delillerimizin hepsini yalan saydılar. Biz de onları mutlak galip, tam muktedir olan Allah'ın şanına yaraşır tarzda cezalandırdık."
    },
    {
      "ayahNumber": "43",
      "ayahText": "Şimdi söyleyin (ey Mekkeliler!) Sizin kâfirleriniz onlardan daha mı güçlüdür! Yoksa ilahî kitaplarda sizin ebedî olan âhirette kurtulacağınıza dair berat senedi mi var?"
    },
    {
      "ayahNumber": "44",
      "ayahText": "Ne o, “Biz tam dayanışma halinde olan, muzaffer bir topluluğuz” mu diyorlar?"
    },
    {
      "ayahNumber": "45",
      "ayahText": "İyi bilsinler: Onların toplu kuvvetleri bozguna uğrayacak ve arkalarını dönüp kaçacaklardır."
    },
    {
      "ayahNumber": "46",
      "ayahText": "Daha doğrusu, onların asıl buluşma zamanları, kıyamet saatidir.Kıyamet saatinin dehşeti ise tarif edilemeyecek kadar müthiş ve acıdır!"
    },
    {
      "ayahNumber": "47",
      "ayahText": "Mücrimler tam bir şaşkınlık ve çılgınlık içindedirler."
    },
    {
      "ayahNumber": "48",
      "ayahText": "O gün cehennemde yüzleri üstü süründürülürler ve kendilerine: “Tadın cehennemin temâsını!” denilir."
    },
    {
      "ayahNumber": "49",
      "ayahText": "Muhakkak ki Biz her şeyi bir kaderle, bir ölçü ile yarattık. [25,2; 87,1-3]"
    },
    {
      "ayahNumber": "50",
      "ayahText": "Bizim emrimiz sadece bir kere, hem de göz açıp kapama gibi pek hızlıdır."
    },
    {
      "ayahNumber": "51",
      "ayahText": "Gerçekten Biz sizin nice benzerlerinizi imha ettik! Haydi var mı düşünen ve ibret alan?"
    },
    {
      "ayahNumber": "52",
      "ayahText": "Onların yaptıkları her şey, defterlerde kayıtlıdır.Küçük, büyük her şey, satır satır yazılıdır. [82,10-11]"
    },
    {
      "ayahNumber": "53",
      "ayahText": "Onların yaptıkları her şey, defterlerde kayıtlıdır.Küçük, büyük her şey, satır satır yazılıdır. [82,10-11]"
    },
    {
      "ayahNumber": "54",
      "ayahText": "Ama müttakiler ise cennetlerde, bahçelerde ve ırmak kenarındadırlar."
    },
    {
      "ayahNumber": "55",
      "ayahText": "Son derece kuvvetli o Hükümdarın, hak ve dürüstlük meclisinde yerlerini alırlar."
    }
  ]
}